ABASOLWA abavimbezele imoto yemali izolo emini, eBarberton, babuye belambatha. Kuthiwa abasolwa abahlanu bavimbezele le moto eShoprite eBarberton bahlasela onogada bayo bephuma esitolo. Onogada bese beyingenisile imali esitolo sakwaShoprite, sebebuyela emotweni ngesikhathi behlaselwa ngabasolwa bebathathela ibhokisi lemali, bengazi ukuthi alisenaluthu. Ngemuva kokudubulana, abasolwa bashaye bachitha nebhokisi lemali ligenqeza lodwa kungenalutho phakathi. Kulimale kabi abantu ababili ngesikhathi kudubulana abasolwa nonogada. Kudubuleke isalukazi esifubeni, kwalimala kabi nomunye owesilisa ohuzulwe yinhlamvu idllula ebusweni bakhe. Isalukazi siphuthunyiswe esibhedlela sisesimweni esibucayo. Amaphoyisa awatholakalanga ukuphawula.