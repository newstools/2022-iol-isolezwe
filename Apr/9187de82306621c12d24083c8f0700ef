KUBOSHWE abasolwa ababili betholakala nogwayi ongumbombayi wenani likaR1 million. Lokhu kwenzeke ezintatha zanamuhla ngesikhathi amaphoyisa elunywa indlebe mayelana nabasolwa abasuka eZimbabwe bephethe ugwayi. Amaphoyisa aqaphele izimoto ezine ku-N1 ngaseLouis Trichardt  zilandelana, azama ukuzimisa kodwa abashayeli banyusa isivinini. “Amaphoyisa ajahe lezi zimoto kwaze kwaba wukuthi abasolwa bayazishiya phansi bacela empunzini bebheke emapulazini aseduze,” kusho amaphoyisa. Amaphoyisa abambe abasolwa ababili abaneminyaka engu-37 no-45 ubudala. Kutholakale amabhokisi angu-130 kagwayi wenani likaR1.7 million. Amaphoyisa asathungatha abanye abasolwa. Kunxuswa abanolwazi ngabo ukuthi baxhumane noDetective Sergeant Phaladi Makola ku-082 749 2233. 