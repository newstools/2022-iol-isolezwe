NONKULULEKO NHLAPO INKANTOLO yeMantshi eGoli, ikhiphe isigwebo ngecala likaNksz Bathabile Dlamini. UDlamini owayenguNgqongqoshe wezokuThuthukiswa koMphakathi, ulahlwe yicala lokuqamba amanga efungile. Icala limayelana nobufakazi abethula eNkantolo yoMthethosisekelo, ngodaba lwesixakaxaka sokukhokhelwa kwabantu isibonelelo sikahulumeni. UDlamini kuthiwa akakhoke inhlawulo kaR200 000 noma abhadle iminyaka emine ejele. Uma ekhetha ukuya ejele, uzolengiselwa iminyaka emibili yesigwebo sakhe. Imali yenhlawulo kumele ayikhokhe kungakashayi umhlaka 29 kwephezulu. Uma ehluleka, uzokhalelwa ngamasango kaSigonyela. 