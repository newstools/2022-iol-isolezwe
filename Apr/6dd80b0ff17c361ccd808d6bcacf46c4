Lokhu kuvezwe wuphiko lweJMPD lwathi inkontileka nenkampani ebeyiphethe umsebenzi phambilini yaphela ngoMeyi ngonyaka odlule, futhi ayizange ivuselelwe. UMasipala waseGoli uthi ulahlekelwe yizigidi ngenxa yokungasebenzi kwamakhamera. UXolani Fihla okhulumela uphiko lwamaphoyisa omgwaqo eGoli, uthi babethola imali elinganiselwa kuR3 million ngenhlawulo yabashayela ngesivinini. “Ngale kwemali abebeyithola, ukungabi bikho kwezinsiza eziqapha abashayeli emgwaqweni kuyinkinga kakhulu ngoba siyazi ukuthi imbangela enkulu yokufa kwabantu abaningi yizingozi zomgwaqo ezidalwa ukushayela budedengu nalabo abashayela bephuzile,” kusho uFihla. UMhlonishwa ophethe ezokuThutha kumasipala eGoli, uFunzi Ngobeni, uthi abakwazanga ukufinyelela esivumelwaneni ebesizosiza kuvuselelwe inkontileka yenkampani, ebiqapha lo msebenzi eGoli, iJohannesburg Road Agency (JRA).