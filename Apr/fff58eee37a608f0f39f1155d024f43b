OWESIMAME waseBallito uzovela eNkantolo yeMantshi KwaDukuza ngecala lokubulala indodakazi yakhe eneminyaka emine. Amaphoyisa athole umbiko ngengane eshonile eBallito. Efika kule ndawo athole umama wengane owabikele ukuthi ingane yakhe ibimhlupha wayifaka ebhakedeni elinamanzi eyigwilizisa yaze yathula. “Ingane itholwe iboshwe izandla zombili, ihlolwe endaweni yesigameko kwaqinisekiswa ukuthi ishonile,” kusho uConstable Thenjiwa Ngcobo. Amaphoyisa abophe owesimame oneminyaka engu-45 ubudala wabekwa icala lokubulala emaphoyiseni aseMhlali. 