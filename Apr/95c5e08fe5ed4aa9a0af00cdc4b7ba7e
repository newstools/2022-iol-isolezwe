AMAPHOYISA athungatha abasolwa ababili kulandela isigameko sokudutshulwa kwababili ngeSonto emini. Kuthiwa owesilisa (38) ubephuma emhlanganweni ehholo lomphakathi eMothotlung, eNorth West, esami phandle kwehholo ngesikhathi kufika kule ndawo imoto yohlobo lweBMW. Kudilike amadoda amabili ezifihle ubuso avulela ngenhlamvu ebhekise kulo mlisa. Amaphoyisa athe kudubuleke nowesimame ngesikhathi kuphaphalaza inhlamvu emshaye ethangeni. Abezimo eziphuthumayo bafike endaweni yesigameko balapha lo wesifazane odubuleke ethangeni ngaphambi kokumphuthumisa esibhedlela esiseduze. “Ngeshwa owesilisa ulimale kabi washonela endaweni yesigameko,” kusho abe-Emergency Medical Rescue Services (EMRS). Inhloso yalokhu kayikaziwa kanti amaphoyisa aseNorth West, aphenya icala lokubulala nelokuzama ukubulala. 