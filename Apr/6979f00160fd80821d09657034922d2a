Nonkululeko Nhlapo ABEZIMO  eziphuthumayo babizelwe emgwaqweni uM4 ngaphansi kwebhuloho lomgwaqo iSwapo eThekwini. Lesi  sidumbu sibonwe wumshayeli wemoto ngeSonto emini edlula kulo mgwaqo. “Sifike endaweni yesigameko sathola owesilisa oseminyakeni yo-30 ubudala esenqoleni elayisha ukudla,” kusho uKyle van Reenan we-Emerg Med. UKyle uthi bezingekho izimpawo zokuphila kumlisa ngesikhathi bemxilonga. Uthi yize kungekho okusolisayo ngokufa kwakhe ngoba ubonakala engumuntu ozifele, amaphoyisa abe khona endaweni yesigameko avule idokodo lokufa komuntu.