UMHOLI we-EFF, uJulius Malema nelungu lePhalamende uMbuyiseni Ndlozi, bazovela phambi kweMantshi yaseRandburg, namuhla. Laba babhekene necala lokuhlasela iphoyisa emngcwabeni kaNkk Winnie Madikizela-Mandela ngo-Ephreli, 2018. Ngesikhathi bevele phambi kwayo le Mantshi ngoMashi wangonyaka odlule, kwavela ukuthi bahlasela uLieutenant-Colonel Johannes Jacobus Venter, bamphusha ngesikhathi ebanqabela ukuthi bangene emathuneni. Leli cala lahlehliswa ngonyaka odlule ngemuva kokuthi kuvele ukuthi omunye wabasolwa ubikele ummeli wakhe ukuthi unezimpawu zeCovid-19. 