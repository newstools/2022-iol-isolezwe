YELULE isandla inikela ngoR250 000 i-IFP ukuze kubhekelwe izidingo zabantu abakhahlanyezwe yizikhukhula eThekwini. Le mali izonikwa inhlangano engenzi nzuzo iGift of the Givers, okuyiyona ezohambisa izidingo kubantu. Isimemezelo senziwe wuMengameli we-IFP uMnuz Velenkosini Hlabisa ehostela eWema, eThekwini. UHlabisa ubephelekezelwa ngabaholi beNkatha ezigabeni ezihlukene njengoba behambele eSiphingo, emijondolo iZamani, eMlaza nasehostela eWema eMobeni. Abantu bebephathelwe ukudla, amanabukeni nobisi lwezingane ezincane, bathenjiswa ukuthi izingubo zokulala nezipontshi bazokuthola ngoLwesibili. UHlabisa uthe ngomnikelo wabo uyathemba ukuthi abantu kukhona abazohlomula ngawo.