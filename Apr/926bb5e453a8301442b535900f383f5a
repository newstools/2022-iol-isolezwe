NONKULULEKO NHLAPO ABEZIMO eziphuthumayo babizelwe elokishini KwaMashu namhlanje ekuseni esigamekweni sokudubula. Ngokwemibiko ekhishwe ngabeNetcare 911, babizelwe enxanxatheleni yezitolo iBridge City Shopping Centre lapho kudutshulwe khona unogada. Kuthiwa unogada obeqaphe indawo yabangcwabi uhlaselwa ngamadoda angaziwa avulela ngenhlamvu. “Sithole owesilisa elele edamini legazi ebheke phansi kunamagobolondo angu-12 ezinhlamvu,” kusho uShawn Herbst. Lo mlisa kutholwe ukuthi ushone ekhona endaweni yesigameko. Imbangela yokuhlaselwa kakhe ayikaziwa.