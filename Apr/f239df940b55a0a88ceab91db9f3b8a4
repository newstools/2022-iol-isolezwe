UMENGAMELI waseNigeria, uMnuz Muhammadu Buhari, uthi kumele kube nomngcwabo owodwa omkhulu wabo bonke abafe kuqhuma imboni yokucwenga amafutha engekho emthethweni. Uthi abantu bashe kabi kangangokuba akulula ukukhomba ukuthi bangobani. “Kuzodingeka ukuthi bangcwatshwe ndawonye abashonile ukuze kugwemeke ukuqubuka kwezifo,” kusho yena. Uthi izwe lishaqedeke kakhulu ngalokhu okwenzekile kanti abesifazane nezingane ngabanye babantu abashonile. Amaphoyisa athungatha umnikazi wale ndawo engekho emthethweni “Umlilo uqubuke endaweni ephakathi kweRivers State ne-Imo State," kusho umbutho wezokuphepha nokuvikeleka eNigeria.