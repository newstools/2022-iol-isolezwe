UTHI uyazifela ngemali uMichelle Dimpho Mvundla obedume ngoMphowabadimo ohlabane ngoR2million ohlelweni iBig Brother Mzansi  ngeSonto. UTHI uyazifela ngemali uMichelle Dimpho Mvundla obedume ngoMphowabadimo ohlabane ngoR2million ohlelweni iBig Brother Mzansi  ngeSonto. Le ntokazi yaseDaveyton, eGoli ixoxa neSolezwe ngoMsombuluko ngesikhathi kunesithangami nabezindaba eGoli, ithe isazocabangisisa kahle ukuthi izokwenzani ngemali eyitholile, kodwa ifisa ukwenza into ezoyingenisela imali eningi. Uveze ukuthi ekhaya kubo ukhule isimo sinzima njengoba ebekhuliswa umzali ongayedwana. "Ngifuna ukuyikhulisa kahle ingane yami, yize ngingeke ngiyitotose kodwa ngifuna ibe nemfundo esezingeni iphile kahle njengoba nami ngiyikhulisa ngedwa," kusho uMpho. Uthe umthandazo umsize kakhulu ehlezi endlini kaBig Brother nokuyinto ebimkhuthaza usuku nosuku. "Akulula ukuhlala kuleya ndlu kodwa nje ukucela kuMdali nakubantu bakithi kungisize kakhulu. Manje ngibuyela emndenini wami siyohlela ukuthi senzani ukuze impilo ihambe ngendlela esasikade siyifisa," kuchaza yena.