 USHO njalo umhlabelelo njengoba selidumela emansumpeni ngengqungquthela ye-ANC eThekwini. Lo mhlabelelo osho kule video ebisisabalele kwiTwitter, ubuholwa nguSandile Zungu uqhubeka uthi: “weZandile uyabesaba na. WeZandile uyabasaba na?” UNkk Zandile Gumede uqhudelana noSomlomo weTheku, uMnuz Thabani Nyawose kwesikaSihlalo wesifunda saseThekwini. Ngenyanga edlule kuvele ukuthi akhona amalungu enhlangano afuna uZungu athathe esobuholi kulesi sifundazwe. Ekuqaleni kwakungathi akazimisele ukwamukela isiphakamiso segama lakhe kodwa wabuye wathi azilime ziy’ etsheni. Wathi konke ukushiye ezandleni zalabo abamesekayo njengoba kuseyimkhankaso. Lapha bekuhlangenwe ngohlelo lokubalwa amalungu enhlangano azoba yingxenye yengqungquthela yesifunda, iThekwini ngempelasonto. If you can’t beat them join them… Sandile Zungu leading delegates on the head count. Ezika Mama #EthekwiniRegionalConference pic.twitter.com/k98g8vWPc4