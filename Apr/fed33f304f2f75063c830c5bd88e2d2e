NONKULULEKO NHLAPO UVELE eNkantolo yeMantshi eTshakane namhlanje ubabekazi osolwa ngokubulala umshana wakhe. U-Andile Aalivirah Mthembu (36) waseTsakane, ushenxile ekufakeni isicelo sebheyili ngamacala abekwe wona okubulala. Kuthiwa ngomhla  ka-22 Mashi, uNKsz Mthembu washaya ngenduku wabulala umshana wakhe oneminyaka engu-16 ubudala. Kuthiwa waphoqa indodana yakhe ena-14 ukuba ibambe umufi, imcindezele phansi ngesikhathi emshaya. Enkantolo, uNksz Mthemu uvume phambi kweMantshi uNico Venter ukuthi uwenzile amacala abekwe wona ngoba umshana wakhe wavuma ukweba imali yakhe. UNksz Mthembu waboshwa ngomhla ka-1 Ephreli 2022, ngemuva kokuthi indodana yakhe yathumela uninalume KwaZulu-Natal. Ngokusho kwabeNPA, izihlobo zafonela amaphoyisa, okuyilapho akhomba khona indawo lapho egqibe khona isidumbu sikamufi. Icala lihlehliselwe umhla ka 12 kwephezulu, ukuze amaphoyisa aqhubeke nophenyo. Icala lizodluliselwa eNkantolo yeseFunda. 