Nonkululeko Nhlapo KULINDELEKE ukuba ahambele izindawo ezikhinyabezwe yizikhukhula KwaZulu-Natal namuhla uMengameli Cyril Ramaphosa. Ngokusho kukaNgqongqoshe wezokuBusa ngokuBambisana nobuHoli boMdabu KwaZulu-Natal, uSipho Hlomuka, babalelwa ku-45 abantu abashonile ngezikhukhula ezenzeke KwaZulu Natal. Kuthiwa ingu-4000 imijondolo ebhidlikile nezindlu zomxhaso ezingu-2000 ezilimele ngalezi zikhukhula. Imigwaqo eminingi igugulekile, kanti eminye ibivaliwe ngenxa yokugcwala kwamabhuloho. UHlomuka uthe amathimba ezimo zezinhlekelele asebenza ngokuzikhandla ukutakula labo abavaleleke ezakhiweni ezibhidlikile. "Ababhekelele izinhlekelele nabezomthetho basebenza ngokubambisana nezinhlangano ezisebenzela imiphakathi ukusiza labo abakhinyabezwe yizikhukhula,â€œ kusho uHlomuka.