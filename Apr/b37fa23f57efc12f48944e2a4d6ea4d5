Nonkululeko Nhlapo UVELE eNkantolo yeMantshi yasoBombo owesilisa otholakale nezicubu zengwenya nezinye izilwane. Amaphoyisa asebenza ngaphansi kophiko lokwebiwa kwemfuyo eHluhluwe alunywe indlebe mayelana nowesilisa odubule wabulala ingwenya ngo-Ephreli 4 endaweni yaseBudlwini, khona eHluhluwe. Uphenyo luholele amaphoyisa endaweni yaKwaJobe ngezi-9 kwephezulu lapho afike abhadama khona umsolwa. “Umsolwa, ogama lakhe nguSphamandla Mhlongo (32), ubekwe amacala okuphatha isibhamu nezinhlamvu ngokungemthetho nokutholakala nenyama yezilwane zasendle,” kusho uLieutenant Colonel Nqobile Gwala ngesitatimende. Ukhishwe ngebheyili kaR500 futhi kulindeleke ukuthi abuyele enkantolo ngoMeyi 6.