UMASIPALA waseKapa usunxuse umphakathi ukuthi ungenele ngeminikelo yokusiza abahlali basemjondolo yaseJoe Slovo eNyanga, abasale dengwane kuqubuka umlilo ngoMgqibelo ebusuku. Babalelwa ku-1500 abantu abasale dengwane ngenxa yomlilo oze wabhulwa ngeSonto emini waphepha. Kuthiwa uyedwa owesilisa oshonile. Ngokusho kukaMasipala waseKapa, ithimba labo lezinhlekelele selikhethe izindawo lapho kungahanjiswa khona iminikelo ezosiza abasale dengwane. The City's Disaster Coordinating Team has identified the following drop off points for donations for persons affected by the #LangaFire: - The Urban Rural Development (083 521 0328), City of Cape Town Housing Department, cnr Langalibalele Drive and Lerotholi Avenue, Langa pic.twitter.com/1uAVCWlmi6 - Mustadafin Foundation (076 422 1667), corner of Heide and Antelope Court, Bridgetown. Members of the public can donate non-perishable items, disposable nappies, baby food, blankets and sanitary items. UMmusi Maimane ongumholi weqembu lepolitiki i-One Movement uhambele kule ndawo namhlanje eyozibonela mathupha umonakalo odalwe umlilo. UMaimane ukhale ngokungahleleki kukahulumeni ngokungakwazi ukuza nesisombululo esicacile ngokuhlaliswa kwabantu ukuze kuphele imijondolo. “Kumele sikwazi ukuhlela kahle izindawo zokuhlala, njengoba kubonakala ukuthi abantu bafudukela ezindaweni ezisemadolobheni ukuba seduze namatoho. Uhulumeni kumele ngabe kusezinhlelweni zakhe njalo ukuhlelela kahle abantu izindawo zokuhlala,” kusho uMaimane.