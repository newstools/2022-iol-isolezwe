INTATHELI YESOLEZWE NJENGOBA  kulindeleke izinkumbi zilindeleke ukuba zihambele iHollywoodbets Durban July eGreyville Racecourse, kusasa, amaphoyisa omgwaqo  ami ngomumo ngomthamo wezimoto. Okhulumela amaphoyisa iDurban Metro, uSenior Superintendent Geraldine Stevens, uthe kunemigwaqo embalwa ezovalwa. Emigwaqweni ezovalwa ubale u-Avondale phakathi kukaMitchell Crescent noDLI Live bese kuba uDLI Avenue, ophakathi komgwaqo u-Avondale noMitchell Crescent. UStevens unxuse abashayeli ukuba bagweme lemigwaqo uma bezokwazi ukusebenzisa eminye imigwaqo. "Izakhamuzi kuphela okumele zisebenzise lo mgwaqo. Kanjalo nabantu abangayi emjahweni kumele bahambele kude nendawo yomjaho." Ekuqaleni kwesonto, iMeya yaseThekwini, uMnuz Mxolisi Kaunda, uthe kulindeleke abantu ababalelwa ku-35 000 ukuba bahembele lo mjaho. "Kulindeleke ukuba basebenzise isamba sikaR145 million." Uthe kulindeleke ukuba abantu ababalelwa kuR740 bathole amatoho ngenxa yalo mqhudelwano wamahhashi. 