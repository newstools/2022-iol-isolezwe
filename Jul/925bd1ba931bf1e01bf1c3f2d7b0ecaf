SITHOLAKALE sintanta edamini isidumbu sikafata waseBergville obesekuphele amasonto amane edukile. Isifunda bhishobhi saseThekwini ngoMgqibelo sikhiphe isitatimende esiqinisekisa ukuthi isidumbu sikaFata Bheki Joseph Motloung sitholakale edamini iWoodstock, ngoLwesihlanu ebusuku. UFata Kwenzakufani Zondi, esitatimendeni esithunyelelwe abezindaba,  uthe: "Sibonga uNkulunkulu ngokutholakala kwesidumbu sakhe,  siyakholwa ukuthi umphefumulo wakhe manje uphumule endaweni enokuthula,‚Äù Ubuye wabonga bonke abebekhulekela ukuthi uMotloung abuye ephephile. "Sicela niqhubeke nikhulekele ukuthi umphefumulo wakhe uphumule kuNkulunkulu, nikhulekele nomndeni wakhe njengoba ubhekene nalesi sikhathi esinzima. Siyaxhumana nomndeni wakhe kanye nomfundisi wesifunda bhishobhi sakhe, sisazoqhubeka nokuxhumana nani njengoba kusahlelwa," kusho uZondi. UMotloung ubengufata kwisifunda bhishobhi, iSt Yves, khona eBergville. Wagcina ukubonakala ngoJuni 5. 