OWESIFAZANE nomshana wakhe oneminyaka engu-12 bashonile ngemuva kokukhalakathela embhoshongweni wommbila. Ngokusho kwamaphoyisa aseMpumalanga isigameko senzeke ngoLwesihlanu ebusuku. “Ngokwemibiko esiyitholile, ngosuku lwesigameko lo mfana uwele embhoshongwenni obunommbila epulazini eliseGroenvlei ngaseStanderton. Kusenjalo, ubabekazi wakhe uzamile ukutakula umfana, kodwa naye wawela phakathi,” kusho uBrig Selvy Mohlala. Umyeni wowesifazane naye obekhona kule ndawo kuthiwa uzwe umsindo wabantu abamemezayo, wazama ukuyosiza kodwa ngeshwa akaphumelelanga. "Abezimo eziphuthumayo bafike kule ndawo sebeshonile, " kuqhubeka uMohlala. Kuvulwe idokodo lokufa kwabantu kodwa ngokusho kwamaphoyisa akukho okusolisayo. Abashonile kuthiwa nguJackie nomshana wakhe uKerneels Rautenbach.