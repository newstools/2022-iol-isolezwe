UMNYANGO wezeMpilo KwaZulu-Natal, usichithile isikhangiso ebesifakwe ngabathile, esithi unezikhala zokuqeqesha abantu abasha abawu-15 000, abazoba ngamanesi. Kulesi sikhangiso kuvela ukuthi abaqeqeshwayo bazothola umhlomulo kaR7 000 kuya kuR20 000 ngenyanga. Kuthiwe abaqeqeshwayo bazokhokhelwa izindleko zokufunda, ezokudla nezokuhlala. UMnyango wezeMpilo uthi lesi sikhangiso singamampunge, wacela abantu ukuthi bangasinaki. 