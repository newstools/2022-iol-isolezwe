UMENGAMELI Cyril Ramaphosa usemise emsebenzini uMvikeli woMphakathi yize ingakaphothulwa inqubo yePhalamende. Ngokombiko okhishwe yiHhovisi likaMengameli, uRamaphosa ulandele isigaba 194 (3)(a) soMthethosisekelo ukumisa u-Adv Mkhwebane khona namuhla. Ngokwesigaba amiswe kulandelwa sona, umengameli unegunya lokumisa umvikeli womphakathi noma yiliphi ilungu leChapter 9, noma yinini uma isiqalile inqubo ngokosebenza kwePhalamende. UMkhwebane uzomiswa kuze kube wukuthi iyaphothulwa inqubo yePhalamende. “UMengameli Ramaphosa ubenzile ubulungiswa bokunikeza uMkhwebane ithuba elanele lokuthi enze iziphakamiso zakhe,” kusho iHhovisi likaMengameli ngesitatimende. 