LUQALE kabi usuku esikoleni esiseNewlands West, eThekwini, kudutshulwa uthisha esigamekweni esenzeke ekuseni. Abezimo eziphuthumayo babizelwe kulesi sikole ngo-8 ekuseni ngemibiko yokudutshulwa kukathisha osafunda. “Sifike endaweni yesigameko sathola owesilisa elele eduze kwemoto. Ngesikhathi kuhlolwa isimo sakhe, sithole ukuthi unenxeba lokudutshulwa ekhanda,” kusho uKyle van Reenan okhulumela abe-Emer-G-Med. Lo mlisa uhlengwe endaweni yesigameko esesimeni esibucayi kakhulu ngaphambi kokuphuthunyiswa esibhedlela. Imbangela yokuhlaselwa kwakhe ayaziwa okwamanje kodwa amaphoyisa ayaphenya  