IPHINI leMeya yaseThekwini uMnuz Philani Mavundla lihambele indawo yaseMariannridge okungenye yezindawo ezakhahlanyezwa yizikhukhula. UMavundla uveza ukuthi namanje bebengakayitholi imali evela kuhulumeni ukuze kulekelelwe abakhahlanyezwe yizikhukhula. UMavundla usho lokhu emva kwenkulumo kaNgqongqoshe wezeziMali, uMnuz Enoch Godongwane, yokuthi abafakanga isicelo soxhasomali ngendlela efaneli, yingakho bengakayitholi. UGodongwane uthe imali engangoR1billion ehlelelwe isifundazwe ukusiza abakhahlanyezwe yizikhukhula ayikathunyelwa kwabayidingayo ngoba isifundazwe asikafaki isicelo sokuyithola imali. Uthe isifundazwe kumele sithumele ifomu elishoyo ukuthi badinga uxhaso lwezimali. UMavundla uyayihlaba inkulumo kangqongqoshe ngokuthi amafomu ezicelo bawafaka kusenekhathi futhi baze bathola nempendulo yokuthi afikile ebuholini besifundazwe. Uthi sebaze babona kungcono ukuthi baboleke imali kwezinye izikhungo ukuze baqale umsebenzi wokulekelela izakhamuzi zaseThekwini. eThekwini deputy mayor Philani Mavundla tells #Newzroom405's @Karinda_J that Finance Minister Enoch Gondongwana is lying about the municipality failing to apply to Treasury for flood-relief funds. #Newzroom405WATCH: https://t.co/DaqfJSd65e pic.twitter.com/rPd8dHE7sX