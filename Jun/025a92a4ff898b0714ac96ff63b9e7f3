UNDUNANKULU waKwaZulu-Natal, uMnuz Sihle Zikalala nowayengumsakazi woKhozi FM, uNgizwe Mchunu sebethelelane amanzi futhi bahoxisa amacala abebevulelane wona. UNDUNANKULU waKwaZulu-Natal, uMnuz Sihle Zikalala nowayengumsakazi woKhozi FM, uNgizwe Mchunu sebethelelane amanzi futhi bahoxisa amacala abebevulelane wona. UNgizwe uvulele uZikalala icala lokushaya emva kokuthi ethe washaywa nguZikalala emcimbini kaMaskandi kaZwelonke owawuseThekwini. UZikalala naye waphendula ngokuvulela uNgizwe icala lokushaya. NgoLwesibili ebusuku kube sekuvela ama-video ezinkundleni zokuxhumana uNgizwe noZikalala bexhawulana, behleka kukhombisa ukuthi sebethelelane amanzi. Okhulumela ihhovisi likaZikalala, uLennox Mabaso, ukuqinisekisile ukuthi uNgizwe noZikalala sebexolelene, bathatha nesinqumo sokuhoxisa amacala ababevulelane wona. Esitatimendeni okhulumela uNgizwe, uLindokuhle Xulu, uthe emva kokuxoxa nabaholi bendabuko noZikalala bathathe isinqumo sokuthi bayilungise le ndaba. Abantu ezinkundleni zokuxhumana bancome isinqumo sikaNgizwe noZikalala.