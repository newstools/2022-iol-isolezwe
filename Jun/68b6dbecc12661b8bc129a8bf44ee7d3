AMAPHOYISA aseVerulam acela umphakathi ulekelele ngolwazi olungasiza kutholakale izihlobo zowesilisa waseNkandla owaquleka edolobheni eVerulam. Kuthiwa ngomhla ka-15 Meyi 2022 owesilisa ogamalakhe nguZwelinjani Mtshali (67) wavele wawa emgwaqweni uTodd eVerulam. Ngesikhathi kuhlolwa isimo sakhe, kwatholakala ukuthi ushonile. “Amaphoyisa aseVerulam abizelwa endaweni yesigameko, kwavulwa idokodo lokuphenya ngokufa kwakhe,” kusho uConstable Thenjiswa Ngcobo okhulumela amaphoyisa KwaZulu-Natal. Amaphoyisa asizwa wumngani wakhe owabatshela ukuthi umufi udabuka kwesaKwaKhanyile eNkandla. Kunxuswa umndeni nezihlobo zakhe ukuba baxhumane noWarrant Officer Majozi ku-083 271 6035 noma iCrime Stop ku-08600 10111.