UPHENDUKE undabamlonyeni owesilisa ogilwe yisinqandamathe sakhe. UKubashen Pillayz unekele izwe lonke ezinkundleni zokuxhumana ukuphoxeka kakhe ngesithandwa sakhe esivele samlahla singamchazelanga nezizathu eziphathekayo. Okumkhalise kakhulu uKubashen ukuthi ubeyikhipha le ntokazi, ayifunze iKFC ngezandla zakhe kodwa yamphula inhliziyo kunjalo. AbeNandos abafunanga ukusala ngaphandle kulokhu, bathela usawoti esilondeni kulo mlisa. Isikhalo sikaKubashen sifinyelele kwabakwaKFC abazwakalise ukudumala ngokumehlele. Le nkampani iveze ukuthi akufanele lo mlisa asale nomlando omubi ngale ndlela ngesitolo sabo. Bathe bazwile ukuthi umsakazo, i-94.7, inomkhankaso wokuxhumanisa abafuna izithandani. “Uma sebekutholelile umaqondana, thina sizosiza sinihlelele usuku olumnandi ukuze nizoqala nakhe izinkumbulo ezinhle,” kubhala abeKFC.