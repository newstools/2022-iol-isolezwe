 KULINDELEKE ukuthi kucace kusa ngobuholi obusha be-ANC eGauteng emuva kokuhlala kwengqungquthela yokukhetha eqale ngobuhixihixi eBenoni, eKhurhuleni namuhla. Umbango wesikhundla uphakathi kukaMnuz Lebogang Maile noMnuz Panyaza Lesufi abagaqele esikasihlalo. Onqobayo uzothatha izintambo kuSihlalo uMnuz David Makhura obuye abe nguNdunankulu wesifundazwe. I-ANC imatasa ihlalIsa izingqungquthela zezifundazwe ukuze kushaye isikhathi sokukhetha kuzwelonke, konke sekumi ngomumo. Kukhona nabangeneme abahambise udaba enkantolo. Imiphumela yengqungquthela ibhekwe ngabomvu ngoba iyobe isho okuthile ngengqunqguthela kazwelonke ezobanjwa ngasekupheleni konyaka. Ukushuba kwesimo engqungqutheleni kuholele ekutheni kuqiniswe ezokuphepha kwathunyelwa amaphoyisa nezinja ezihogelayo. Olunye udaba olusegudwini olwemiphumela yokhetho lobuholi besifunda eKurhuleni lapho okuthiwa khona kunamavoti angabalwanga abekwa eceleni. 