KUNETHEMBA lokuthi adedelwe maduze esibhedlela uNgqongqoshe wezokuThutha, ukuPhepha nokuXhunyaniswa koMphakathi KwaZulu-Natal, uNkk Peggy Nkonyeni owehlelwe yingozi yemoto. UNKK Nkonyeni wehlewe yingozi yemoto ehamba nabaqaphi bakhe eqeda umhlangano neSilo uMisuzulu kaZwelithini noNdunankulu Sihle Zikalala wesifundazwe. UNkk Nkonyeni wehlelwa yingozi esephuthuma emcimbini womnyango. Kusolwa ukuthi kwaqhuma ithayi, imoto yaphaphalaza yaphenduka yasala ilimele kabi. Okhulumela uMnyango, uMnuz Thuba Vilane, uthe uNgqongqoshe uNkonyeni uyelulama esibhedlela. Banethemba lokuthi uzophuma ewumqemane. “Abaqaphi bakhe balashwa badedelwa ngalolo suku abalaliswanga (kodwa) ungqongqoshe yena usalashwa esibhedlela. Isimo sakhe sihle futhi siyethembisa. Into ayijahile wukuphuma aqhubeke nomsebenzi wakhe. Sibonga kakhulu imikhuleko nemiyalezo yokumfisela ukwelulama,’’ kusho uVilane.