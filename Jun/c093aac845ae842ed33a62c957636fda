AMAPHOYISA anxusa umphakathi ukuba ulekelele ngolwazi olungasiza kutholakale izihlobo zowesilisa owashayiswa yiloli. Kuthiwa owesilisa oneminyaka engu-50 wayewela kuthelawayeka u-N3 ePinetown ngasebhulohweni lomgwaqo uSpine ngesikhathi eshayiswa yiloli. Lokhu kwenzeka ngomhla ka 16 Meyi  ngezithuba zika-4h15 ntambama. “Walimala kabi wahlonzwa njengoshonele endaweni yesigameko,” kusho uLieutenant Colonel Nqobile Gwala okhulumela amaphoyisa KwaZulu-Natal. Kwavulwa icala lokubulala ngokungenhloso emaphoyiseni aseWestville. Umufi wayegqoke ibhulukwe eli-blue, ijakhethi e-blue, ijazi elimpunga neshethi eliyisikotshi. Amaphoyisa anxusa umndeni nezihlobo ukuba baxhumane noDetective Sergeant Mlambo ku-072 032 6700/ 031 267 7347 noma bashayele iCrime Stop ku-08600 10111.