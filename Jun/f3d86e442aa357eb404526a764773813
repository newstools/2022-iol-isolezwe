KULENGA ingidi ethaveni iNyobeni, eseScenery Park, e-East London, e-Eastern Cape, kulandela isigameko sokufa kwezingane abezijuxuza khona ngokusa kwangeSonto. Lokhu kuvezwe ngusihlalo webhodi lotshwala esifundazweni, uDkt Nombuyiselo Makala. Uthe izizathu ukuthi umnikazi wendawo ngesikhathi efaka isicelo selayisensi, akafakanga umdwebo okuyiwona wona. â€œKokunye kuvele ukuthi umnikazi wendawo ubengekho ngesikhathi sesigameko, kanti umthetho uthi kumele umnikazi abe khona ngaso sonke isikhathi endaweni yakhe. â€œUma engekho kumele aqashe futhi akhombe umuntu okuzoba nguyena yena ozoqapha indawo yakhe. Lokhu akakwenzanga,â€ kusho uMakala. Uthi le ndawo izohlala ivaliwe kuze kuphothulwe uphenyo ngayo nesigameko esenzekile. Kushone abantu abangu-21 kule ndawo, okungamantombazane ayisishiyagalolunye nabafana abangu-12. Okhulumela amaphoyisa e-Eastern Cape, uBrigadier Tembinkosi Kinana, uthi bangu-21 okuqinisekiswe ukuthi bashonile. â€œAmaphoyisa ayaphenya ngalesi sigameko esidlule nemiphefumulo yabangu-21. Njengamanje asinaso isiqiniseko ngembangela yokufa kwabo kodwa amaphoyisa asekhona endaweni yesigameko,â€ kusho uKinana. Here is the Video of How the Tarven looked last night... How is this place even allowed to operate ğŸ’”ğŸ’”ğŸ’”ğŸ’”.. East London #EnyobeniTavern pic.twitter.com/Nnmb9d547c