UGWETSHWE iminyaka emine edonsa ejele, nemithathu yokwenza imisebenzi yomphakathi uthisha owayengamele esinye seziteshi zokuvota okhethweni lohulumeni basekhaya owavota ka-24. UNomusa Precious Gabuza (37), ugwetshwe yinkantolo yaseMlaza, emva kokuvuma icala lokuphula umthetho wezokhetho iLocal Government Municipal Electoral Act ka-2000. Ulengiselwe iminyaka emithathu ngokuvuma icala. Okhulumela uphiko lwezokushushisa i-NPA KwaZulu-Natal uNkk Natasha Ramkisoon-Kara, uthe ngesikhathi evuma icala, uthe ubefundisa kwesinye sezikole eThekwini esisetshenziswe njengesikhungo sokuvota okhethweni lwangoNovemba nyakenye. “Wayengamele lesi sikhungo kanti uyavuma ukuthi umsebenzi wakhe kwakuwukuqinisekisa ukuthi ukhetho kuba olukhululekile, olungenazihibe. Ngosuku lokhetho ngaphambi kokuba kuvulwe isikhungo, wanquma ukuthi avote, avotele iqembu lakhe.” Uthe wavota ka-24, u-12 wamavoti waya kumasipala wathi angu-12 aya kwi-ward. 