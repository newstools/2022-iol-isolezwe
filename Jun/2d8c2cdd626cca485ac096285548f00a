KUCASULE abaningi ukuvela kwezindaba ezithi izivakashi zakuleli zibhaliswa izivivinyo zesiBhunu ngaphambi kokuba zingeniswe e-United Kingdom (UK). Lokhu kuthiwa kwenziwa yinkampani yezindiza iRyanair kwizivakashi ezihambela e-UK nase-Ireland ukuze bathole isiqiniseko sokuthi ngempela lezi zivakashi zingezalapha eNingizimu Afrika. Ongumphathi omkhulu webhodi elibhekelele ulimi lwesiBhunu, uMnuz Conrad Steenkamp, uthi akukuhle neze okwenziwa yile nkampani. Ubona lesi senzo sibonakala njengesihlose ukuhlukanisa abantu. Uthi le nkampani ayikwazi ukuhlola ulwazi lwabantu ngale ndlela ngaphambi kokugibela indiza futhi akaqondi ukuthi kungani bakhethe ulimi lwesiBhunu. 