IMEYA yoMkhandlu iZululand, uMfundisi Thulasizwe Buthelezi ithi bayazibophezela nakulo nyaka wezimali, ekutheni bazoqhubeka babe nobuholi obuhlanzekile. IMEYA yoMkhandlu iZululand, uMfundisi Thulasizwe Buthelezi ithi bayazibophezela nakulo nyaka wezimali, ekutheni bazoqhubeka babe nobuholi obuhlanzekile. Lokhu kwenzeka ngemva kwesimemezelo esithi, umkhandlu uthole umbiko ongenagcobho, womcwaningi-mabhuku. Lesi simemezelo senziwe yihhovisi lomgcini-mabhuku waseNingizimu Afrika. ÜMfundisi Buthelezi uthe: “Ukuthola umbiko ongenagcobho ophuma ehhovisi lomgcini-mabhuku waseNingizimu Afrika, kudweba isithombe esihle ngobuholi obuphethe njengamanje. Futhi obuzibophezele ekuqhubekeni nokuba wubuholi obuhle nobuziphethe ngobunono izimali zomphakathi.” Kuvele nokuthi umbiko omenyezelwe udalule ukuthi zingi izinxenye zomkhandlu ezikhombise ukwenza kahle onyakeni wezimali odlule. Ihhovisi likamgcini-mafa liwushayele izandla umkhandlu ngokwenza kahle. Lithe ukuthola komkhandlu nombiko ongenagcobho, kukhombisa ukuthi ubuholi bawo buqinile. Kuthiwa umbiko ukhombise ukwenza kangcono komkhandlu uma kuziwa odabeni lokusetshenziswa kwezimali, ukuhlela okuseqophelweni eliphezulu, nokuziphatha kwezikhulu. Liphinde lathi, likushayela ihlombe ukuthi umkhandlu wehlise izindleko ezingenamsebenzi wazisusa kuR35 million, zayofika kuR15 million. 