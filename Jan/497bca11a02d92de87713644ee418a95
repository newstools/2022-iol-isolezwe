Se-Anne Rall SIZOLALELWA ngoLwesibili isicelo esifakwe ngosolwa ngokushisa iPhalamende, uMnuz Zandile Christmas Mafe (49), sokuthi angayiswa esikhungweni sokuhlolwa ingqondo. UMafe uthole imvume eNkantolo eNkulu eWestern Cape, yokuthi kulalelwe isicelo sokuthi kuhoxiswe isiphakamiso sokuthi ayohlala izinsuku ezingu-30, ehlolwa ingqondo. UMafe uthi uphile saka ngeke ayobhadla esibhedlela sabagula ngengqondo futhi akawazi amacala ayamaniswa nawo. UMafe uboshwe ngoKlebe emuva kokuqubuka kwengomane yomlilo kusha iPhalamende, okwashiya izwe likhexile. Kunombiko kadokotela oke walethwa enkantolo oveza ukuthi uMafe unokugula okuthile emqondweni okuzodinga ayohlolwa kabanzi. UMafe uthi esikhundleni sokuyoqhetha esibhedlela ucela ukudedelwa ngebheyili. Okhulumela abezokushushisa uMnuz Eric Ntabazalila, uthe udaba luzolalelwa ngoLwesibili bese emuva kwalokho kulalelwa olwesicelo sebheyili.