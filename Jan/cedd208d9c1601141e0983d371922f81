BONISWA MOHALE SILULIWE isikhathi sokungenela ama-Durban Tourism Awards njengoba imingenelo isivalwa ngoFebhuwari 25 esikhundleni sikaFebhuwari 10. Lokhu uMasipala uthe ukwenzela ukunika bonke abasemkhakheni wezokuvakasha isikhathi esanele sokungenela lo mncintiswano ozoba ngoMeyi. Kuzohlonishwa amabhizinisi asemkhakheni wezokuvakasha adale amathuba omsebenzi eThekwini futhi akwazile ukubhekana nezimo ezinzima. Kuneminxa ewu-10 ezobhekwa amajaji, okuyi: Upcoming Film-Makers Award Service Excellence Award for Meeting, Exhibitions and Special Events Venues Service Excellence Award for Accomodation Service Excellence Award for Tourist Guides Service Excellence Award for Tour Operators Service Excellence Award for Rickshaw Pullers Visitor Experience Award Sustainable Development Award Entrepreneurship Award Special Achievement Award Abazongenela bazohlolwa ngamajaji ayizazi kwezokuvakasha okungoNkk Lindiwe Rakharebe oyisikhulu seNkosi Albert Luthuli International Convention Centre, uMnuz John Aritho onguSihlalo wezokuvakasha kwiDurban Chamber of Commerce, uNksz Phindile Makwakwa oyisikhulu esisabambile seTourism KwaZulu-Natal, uMnuz Ndabo Khoza oyisikhulu saseShaka Marine World, uNksz Romy Wenzel weSaphire Coast Tourism noMnuz Paul Paine onguSihlalo we-1000 Hills Tourism. Kulindeleke ukuthi amajaji ahambele izindawo nabantu abaqokiwe ukubheka indlela abasebenza ngayo. Amabhizinisi azowina azothola imali engadluli kuR30 000, ilaptop, iPad/tablet. Ukwenziwa nokubhalelwa kwe-website izinyanga eziyisithupha. Idata/wifi yezinyanga eziyisithupha. Amafomu okungenela atholakala ku-www.visitdurban.travel , ezinkundleni zokuxhumana nakuwo wonke amahhovisi eDurban Tourism. Ngeminye imininingwane kungashayelwa u-031 322 4164. 