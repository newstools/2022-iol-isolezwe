ULALISWE esibhedlela undunankulu kaZulu, nongumsunguli we-IFP, Inkosi Mangosuthu Buthelezi. ULALISWE esibhedlela undunankulu kaZulu, nongumsunguli we-IFP, Inkosi Mangosuthu Buthelezi. Ungeniswe esibhedlela ngoLwesibili ebusuku, ekhala ngokukhathala nomfutho wegazi ophezulu. Izindaba zokungeniswa esibhedlela kukaButhelezi, ziqinisekiswe umndeni. Amahlebezi ngokungeniswa kukaButhelezi esibhedlela aqale ukusabalala ngoLwesibili ebusuku. Izolo umndeni wakhe ukhiphe isitatimende, ucacisa ngokulaliswa kwakhe esibhedlela. Esitatimendeni, umndeni uthe inhloso yokungeniswa kukaShenge esibhedlela ukuthi ayoxilongwa odokotela. Okhulumela umndeni, uDkt Bhekuyise Ngqengelele Buthelezi, uthe uShenge uqale ukungazizwa kahle ngoMsombuluko. “NgoLwesibili ntambama odokotela bakhe babone kungcono ukuthi angeniswe esibhedlela ukuze bakwazi ukumxhilonga, akwazi nokuthola ukuphumula okwanele,” uDkt Buthelezi. Eqhuba, uthe ayikho eminye imibuzo umndeni ozoyiphendula ngokungeniswa kukaShenge esibhedlela. “Uma kukhona okunye esifisa ukukudlulisa uma uButhelezi esebuyele ekhaya, sizokhipha isitatimende.”  