OBEYIKHANSELA le-ANC kuMasipala weTheku, uMnuz Bheki Mvubu, ubulawe ngentululwane yezinhlamvu endaweni yakwaBhontshisi, eWyebank izolo  ngezithuba zabo-6.45 ebusuku. Okhulumela amaPhoyisa aKwaZulu-Natal, uBrigadier Jay Naicker, uthe uMvubu (50) ubulawe ngaphandle kwakubo. "Umufi udutshulwe ngabasolwa abathathu abangaziwa maqede babaleka endaweni yesigameko. Usale namanxeba okudutshulwa ayinqwaba. Icala lokubulala livuliwe futhi lizodluliselwa ethimbeni lamaphoyisa eliphenya udlame lwepolitiki kuzwelonke ukuze liphenye kabanzi," kuphetha uBrigadier Naicker. *Umbiko ophelele uzotholakala kwiSolezwe NgoMgqibelo.