UPHUMILE esibhedlela uNdunankulu kaZulu, nongumsunguli weqembu i-IFP, inkosi Mangosuthu Buthelezi. UPHUMILE esibhedlela uNdunankulu kaZulu, nongumsunguli weqembu i-IFP, inkosi Mangosuthu Buthelezi. Lezi zindaba zidalulwe ngumndeni kaButhelezi esitatimendeni esithunyelelwe abezindaba. Okhulumela umndeni uDkt Bhekuyise Ngqengelele Buthelezi, uthe bayajabula ukwazisa izwe ukuthi ngemva kokuhlolwa esibhedlela, uButhelezi uthole umbiko wokuthi uphile saka. “Ukhishwe esibhedlela khona namuhla. Kanti kumnandi ukuba naye ekhaya,” kusho uDkt Buthelezi. Uthe njengamanje uButhelezi uzoba matasatasa elungiselela ukuvulwa kwePhalamende, nenkulumo mpikiswano ezolandela ngemva kwenkulumo kamengameli azobe eyibhekise esizweni. “Sifisa ukubonga bonke abasisingathile ngokuthi bamfisele ukululama okusheshayo. Sifisa nokubonga usizo lwezempilo oluhle alutholile,” kusho uDkt Buthelezi. UButhelezi ubengeniswe esibhedlela ngeledlule.