 Kubikwa ukuthi simanzonzo isimo eKyviv, njengoba amasosha aseRussia engene shiqe phakathi. Namuhla kuthiwa bangu-198 abantu asebefile ngenxa yempi kanti amasosha aseRussia, ayaqhubeka nokugasela nakwamanye amadolobha. Kwenzeka lokhu nje, abaholi bamazwe aseNtshonalanga bacebise umengameli wase-Ukraine, uVolodymyr Zelenskiy, ukuba avume bamkhiphe kuleliya lizwe, ukuze aphephe. “Kungenzeka ngibulawe kodwa ngeke ngishiye abantu bami ngesikhathi esinzima kangaka,” kusho umengameli wase-Ukraine, uVolodymyr Zelenskiy. Lo mengameli ufake i-vidiyo esemgwaqweni ngasemahhovisi kahulumeni ethi, “ngilapha, impi isifikile.” UZelenskiy uphinde waqiniseka ukuthi amasosha ezwe lakhe azomelana nokuhlasela kweRussia. Kule vidiyo eqoshwe emgwaqweni oseduze namahhovisi kahulumeni, uthe usakhona edolobheni futhi zingamanga izinsolo zokuthi amasosha ase-Ukraine, azobeka phansi izikhali.