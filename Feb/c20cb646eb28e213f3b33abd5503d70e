UMENGAMELI wezwe uCyril Ramaphosa namuhla ubephendula inkulumo-mpikiswano yenkulumo yakhe yesizwe. Umengameli ubonge bonke ababambe iqhaza kule nqubo, ngokwemibono yabo. Uthi bakhona abaveze ukubambisana naye ngokwenkulumo yakhe ethi kumele kusetshenzwe ngokubambisana. Uthi lokho ukubone ngokuthi kwinkulumo mpikiswano yabo kuvelile ukuthi bahambisana naye. Uthi bakhona nongoma uyayona abakhethe ukuyihliphiza inkulumo yakhe ngaphandle kokubeka okuthile etafuleni. Uncome laba abagxeke inkulumo yakhe ngokuthi babe neziphakamiso ezithile abazibekayo. Nakhu okunye: Usefikile umengameli wezwe uCyril Ramaphosa ukuzophendula inkulumo-mpikiswano ngenkulumo yakhe yesizwe. Ake sibeke indlebe. #Ramaposa #SONADebate @IsolezweNews Uqale ngokubonga uSomlomo kanye noSihlalo ngokuba bamvumele abe yingxenye yalolu hlelo. Ubonge nabo bonke a babambe iqhaza bobekukhulunywa nobekwenzeka kuvulwa iPhalamende. @IsolezweNews UMengameli uthi kwinkulumo mpikiswano yezinsuku ezimbili uzwe izikhulumi ziqinisekisa isicelo sakhe sokuba sihlanganyele ndawonye siyizwe. Uthi asikho isidingo sokuphende oskhwili phambana abahlezi behlaphaza. Kodwa uzofunda kulabo abagxeka ngenhloso yokuqwashisa. @IsolezweNews Uthi ukuzwile okwashiwe uMalema ngodaba lomthunzi wezinkukhu, yize wabuye wabhimba ephawula ngesudi yakhe eshibhile. Ziningi iziphakamiso ezenziwe nje ngaleso sikaNodada sokuqinisa amakhono okufunda, ukubhala nokuthuthukiswa izilimi kusukela emabangeni aphansi. @IsolezweNews UMengameli uthi ngeke sikubalekele ukuthi iCovid-19 iwulimaze kakhulu umnotho futhi kuningi okumele kwenziwe. Uthi akulona iqiniso okushiwo abanye a athi akukho okutheni akwenzile. Esikhathini esingaphansi konyaka kwenziwe izinguquko ezinkulu kwezempilo, @IsolezweNews UMengameli uthi basebenza ngokuzikhandla nangokuthathela izinyathelo zomthetho labo abathintekayo ekuqhwagweni kwamandla ombuso. Uthi ufuna nokucacisa ukuthi yena akashushisi muntu, sekukaningi esolwa ngokungathathi izinyathelo kodwa akuwona umsebenzi wakhe loyo, @IsolezweNews Uthi umsebenzi woMqondisi wezokuShushisa lowo hhay olwakhe, akahlanganise lutho yena nokuqala inqubo yokushushiswa kwabantu. Uthi baqale inqubo yokuqondiswa kwezigwegwe kubasebenzi bakahulumeni abathintekayo kwinkohlakalo @IsolezweNews #SONADebate2022 UDABA LUYAQHUBEKA: