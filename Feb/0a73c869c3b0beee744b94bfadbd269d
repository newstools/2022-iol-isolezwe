KUQUBUKE udlame ngesikhathi izitshudeni zaseNyuvesi yaKwaZulu-Natal, zibhikisha emuva kokuthi isikhwama esixhasa izitshudeni iNSFAS ingazikhokheli izifundo zazo zangonyaka odlule, okwenza zingakwazi ukubhalisa ziqhubeke nokufunda nonyaka. KUQUBUKE udlame ngesikhathi izitshudeni zaseNyuvesi yaKwaZulu-Natal, zibhikisha emuva kokuthi isikhwama esixhasa izitshudeni iNSFAS ingazikhokheli izifundo zazo zangonyaka odlule, okwenza zingakwazi ukubhalisa ziqhubeke nokufunda nonyaka. Isitshudeni sale nyuvesi, uThabo Matebese, sithe izitshudeni ziqale ngoLwesihlanu ukuteleka ngoba zibona izinsuku zokuvalwa kokubhalisa sezisondele kakhulu. “Ususeduza uFebhuwari 14, okuyilona suku lokugcina lokubhalisa. Izitshudeni zifuna izimpendulo zokuthi njengoba kuthulekile ngokukhokhelwa kwezifundo zazo zingakwazi ukubhalisa ngoba ziyakweleta?” Okhulumela inyuvesi, uNksz Normah Zondo, uthe umsindo uqale ngesikhathi umholi wenhlangano ye-EFF yezitshudeni egqugquzela izitshudeni ezintsha nezindala ukuthi zize emagcekeni enyuvesi ukuzobhikisha. “Sithole umbiko (izolo ekuseni) wokuthi izitshudeni zivimbile emasangweni esikhungweni sasePietermaritzburg naseWestville, zivimbela nabasebenzi ukuthi bangene, abanye bazame nokushisa elinye ihhovisi eHoward College,” kusho uNksz Zondo. Uthe ithimba le-Risk Management Services, amaphoyisa nonogada bangenelele ukuqinisekisa ukuthi izitshudeni, abasebenzi nempahla yenyuvesi, kuphephile. “Inyuvesi ifisa ukugcizelela ukuthi izitshudeni zibhalisa nge-internet, asikho isitshudeni esovunyelwa ukuthi sibe semagcekeni enyuvesi ngaphandle kwencwadi edingakalayo nevumela isitshudeni,” kusho uNksz Zondo. Uthe izitshudeni zinikwa i-data nama-laptop okuthi zikwazi ukuqhubeka nokufunda zisekhaya.