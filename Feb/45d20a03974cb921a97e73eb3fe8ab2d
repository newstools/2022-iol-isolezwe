UZOSHINTSHA unyawo uMasipala waseNkandla ngohlelo lokulekelela abafundi ngemifundaze. IMeya yalo masipala uMnuz Mbhekiseni Biyela, uthe yize benabo abafundi ababaxhasa minyaka yonke ngemifundaze nabafundela imikhakha eyahlukene kodwa kusenegebe elikhulu lokushoda kwamakhono kulo masipala. UBiyela usho kanje kulandela ukuthi beklomelise abafundi abawu-109 ngemifundaze ebiza ngaphezulu kukaR400 000 namaLaptop. Phakathi kwezikole ezihambe phambili kubalwa iBizimali High eqengqeleze phambili, yalandelwa iVelangaye High kanye neNgono. "Sinenkinga enkulu kumasipala siswela ngisho abantu abashayela imishini efana neTLB, oGrader, amaRoller neminye eminingi. â€œBesinohlelo lokusiza intsha ngezincwadi zokushayela kodwa kulona lolo hlelo siphezu kwezinhlelo zokulubuyekeza ukuze sifake namanye amakhono kwezokushayela. Sengike ngakhuluma noNgqongqoshe wezokuThutha sathi ukubonisana ngale nkinga," kusho uBiyela. Echaza ngohlelo lwemifundaze uthe kungenelele nosomabhizinisi bendawo kanjalo nabaqhamuka kwezinye izindawo banikela ngo-R90 000 nokwenze omkhulu umehluko. "Izindleko zigcine sezingaphezulu ngenxa yokuthi bekunabafundi abebexhaswe phambilini kodwa abebekweleta nezindawo zokuhlala," kusho uBiyela. Omunye wabafundi uSphesihle Dlomo, uthe bekungelula kodwa ngokubambisana nothisha bakwazi ukuphuma nemiphumela emihle. "Sasingafundanga izinto eziningi kwaGrade 11 kodwa ngothisha bethu sakwazi ukuphumelela. Ngokwami kufanele ngabe kubongwa othisha kakhulu," kusho uSphesihle.