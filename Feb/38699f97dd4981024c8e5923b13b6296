KUQHUME umbayimbayi ezintatha zangoLwesine, kugasela amasosha eKyiv, ngemuva kokuthi umengameli waseRussia, uVladimir Putin ezishaye indiva izexwayiso zabaseNtshonalanga ngokuhlasela e-Ukraine. Kubikwe ukuthi bangaphezu kuka-100 000 abantu asebelimele nabathikamezekile ngenxa yalokhu kuhlasela. Kubikwa ukuthi amanye amasosha aseRussia abegqoke imifaniswano yamasosha ase-Ukraine, nokwenze kwabalula ukuba bangene ngopotsho kuleliya zwe bahlele izinto zabo kahle bengaphakathi. I-United States nabalingani bayo, baphendule ngohide lonswinyo, kodwa amabutho aseRussia acindezela kakhulu ebonisa ubukhali bawo engena nhlangothi zonke lwelase-Ukraine. Namuhla kubikwe ukuthi angu-13 amasosha abulewe e-Ukraine, emva kokuvinjezelwa etshelwa ukuthi awabeke phansi izikhali noma azinikele ekufeni. Ngeshwa awazibekanga izikhali, kwase kuba ukubulawa kwawo. Kuqhubeka konke lokhu nje, izakhamuzi zaseNingizimu Afrika zidinwe zagana unwabu ngenkulumo eyenziwa nguNgqongqoshe wezobudlelwano namazwe angaphandle uNaledi Pandor, ethi iNingizimu Afrika, ifuna kuqedwe ukungezwani phakathi kweRussia ne-Ukraine. UPandor uveze ukuthi iNingizimu Afrika, ifuna ukungenelela phakathi kwe-Ukraine neRussia, kanti wakusho lokhu kungakaqali ukuhlaselana kwala mazwe. Abantu bakhala ngokuthi iNingizimu Afrika, yehluleka ukubhekana nesimo sezibhelu ngoJulayi nyakenye, kepha manje seyifuna impi ibheke ngapha. Abanye benze amaphuzu abalulekile njengokuthi elakuleli liyingxenye yeBRICS, ngaleyo ndlela asikwazi ukubonakala singayeseki iRussia ðŸ˜³![CDATA[]]>ðŸ˜³onontandwa kubuka bahlanganaphi bayekeni bezwanw amandla sisakwilock down thina futh level 5 amasosha ethu asabusy eSatafrika haibo https://t.co/Iql6yNG6MT Haaaaaaaaibo. Lapho amasosha ethu Omashubiyshwana botshwala nje, sizofa sifele ubala. https://t.co/nTiay3VOZ2