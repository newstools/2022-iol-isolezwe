NAMUHLA usuku lwesibili lwenhlolokhono kwababheke isikhundla senhloko yamajaji. Kulokhu, kuhlolwa ikhono leJaji Mandisa Maya nokunguyena yedwa umuntu wesifazane ogaqele lesi sikhundla ekakwe ngamadoda amathathu. Leli jaji liphethe isikhundla sokuba nguMengameli wamaJaji eNkantolo eNkulu ekuDluliselwa kuyo amaCala. UMaya uphekwa ngemibuzo okhomishana abahlukahlukene kwezobulungiswa. Ngesikhathi uKhomishana Maphisa-Nqakula embuza ngokuthi uke waveza ukuthi akukho ukubambisana phakathi kwezinye izinkantolo neNkantolo yoMthethosisekelo, uma esethole lesi sikhundla angakulungisa kanjani lokhu? Ephendula, uMaya, uveze ukuthi iNkantolo yoMthethosisekelo bavame ukuyibuka njengenkantolo emi yodwa, isebenza ngokwayo ingabambisene nabanye. Yize engenayo impendulo eqondile, kodwa uyakholelwa ekutheni ukuxhumana, ukuhlanganyela ndawonye bahlanganise amakhanda ngenqubo yomsebenzi wabo, lokho kungasiza ukuthi bakwazi ukusebenza ngokubambisana futhi bacobelelane ngolwazi. Kwenye yezimpendulo zakhe, uveza ukuthi abantu kumele bafundiswe ngomthetho namalungelo abo. Nakhu ukuphawula kwabantu ezinkundleni zokuxhumana: I am thoroughly enjoying today's hearing. Judge Mandisa Maya...ğŸ‘©ğŸ¾â€âš–ï¸ğŸ‘ŠğŸ¾ğŸ˜ https://t.co/G8MNQ1MZ1p