INDODA eneminyaka elinganiselwa kwengu-40 igqitshwe yinhlabathi endaweni yokwakha eMusgrave, eThekwini. Ngokusho kukaMnuz Garrith Jamieson okhulumela uphiko lwezimo eziphuthumayo, i-ALS Paramedics Medical Services lesi sigameko senzeke emgwaqweni uSomme. Uthe abezimo eziphuthumayo enkampanini yabo kanye nezicishamlilo zoMkhandlu weTheku kuthe uma befika endaweni yesigameko bathola abasebenzi bale nkampani bezama ukuhlenga owesilisa. “Abezimo eziphuthumayo, be-ALS Paramedics nezicisha mlilo zoMkhandlu weTheku sebengenelela, bayikhiphie le ndoda,” kusho uJamieson. Uthe abezimo eziphuthumayo bamhlolile owesilisa kodwa bathola ukuthi useshonile. Uthe okwamanje izizathu eziholele ekutheni kwenzeke lesi sehlakalo azikaziwa kodwa sizophenywa amaphoyisa.  