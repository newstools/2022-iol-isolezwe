ISIGOQIWE inhlolokhono yabamba leNhloko yamaJaji umnuz Raymond Zondo. UZondo ungowokugcina kule nqubo eqalwe ngoLwesibili. UZondo uqale ngokwenza izethulo zakhe zokuthi kungane efanelekile ukuthatha lesi sikhundla. Uthi kuyintokozo ukuthi naye abe ngomunye ogama lakhe liphakanyiselwe lesi sikhundla, kodwa ayikho imilingo azofika nayo. Uthi akukuningi azokuguqula uma esengene ezinyathelweni zikaMogoeng Mogoeng ngoba izinto eziningi zenziwa ekhona naye. “Ngingabheka kuphela okunomthelela ongemuhle kwezobulungiswa kanye nokuqinisa ukusebenza ngokubambisana nezinye izinhlaka zezomthetho.” Isigaba sokuqala sokuzethula sihambe kahle, kodwa izinto zishintshile sekubuywa ekhefini letiye lapho esephekwa khona ngemibuzo. Indaba iqalwe uSomlomo wePhalamende uNkk Nosiviwe Maphisa-Nqakula ebuza ngendlela leli Jaji elaphatha ngayo udaba luka-Arthur Fraser. Umbuzo ubumayelana nokuthi kungani uZondo angamphoqanga uFraser ukuba avele phambi kukakhomishana ngoba kukhona izindawana athinteka kuzo. UZondo akakwazanga ukuphendula lo mbuzo ngendlela eqondile, wachaza inqubo yokusebenza kwekhomishana. Umholi we-EFF uJulius Malema ungene ngalelo nxeba, wanxusa uZondo ukuba akaphendule umbuzo ngqo, ayeke ukududla iguma. UZondo ubonakale ehluleka ukuphendula ngokuqondile wagcina ngezwi elithi uFraser wacela isikhathi sokuba athole usomqulu odingekayo, kodwa wahamba unomphelo kwaze washaya isikhathi sokuba kugoqwe ukusebenza. uZondo uqhubeke wathi zikhona ezinye izinhlaka zezokushushisa ezingaqhubeka nomsebenzi lapho agcine khona nakulokhu angakwazanga ukukwenza. Kuzwakale usihlalo esecela uMalema ukuba ehlise umoya ngoba uzwa nezwi lakhe seliphakeme. Akakuthandanga lokho uMalema, waveza ngokusobala ukuthi iyona ndlela le akhuluma ngayo mihla namalanga, unabo nobufakazi bamavidiyo. Uqhube wathi akaqondisisi ukuthi kungani uSihlalo angaba nesicelo esifana nalesi ngoba kwayena uZondo uyazi ukuthi ukhuluma kanje. UZondo uthi inhloko yamaJaji yamvezela isicela sikamengameli uZuma sejaji elizohola uphenyo loluqhwagwa kwamandla ombuso. Uthi wazinikela ekufuneni ijaji elifanelekile kodwa bangaphemelela, ekugcineni inhloko yamaJaji yacela yena. Wavuma ngokungananazi. #zondo @IsolezweNews Uthi uZondo Uma ethola lesi sikhundla ngeke aqale kabusha izinto eziningi, ngoba uyingxenye yobuholi ngaleyo ndlela wayekhona kusungulwa izinto eziningi, kodwa uzobheka okunomthelela omubi ezinkantolo abhekane nazo. #zondo #ChiefJusticeInterviews @IsolezweNews Ephendula uZondo uthi wasikhipha isixwayiso kjbammeli bakaFraser kodwa akambizanga ngoba udaba lwakhe lwalungaphelele ngoba ethi udinga usomqulu azowufunda bese abuyela kubona kodwa akabuyanga, futhi nethuba lingasekho. @IsolezweNews #Zondo UMalema uthi uZondo ugudla iguma ngoba engafuni ukuphendula umbuzo oqondile othi kungani uKhomishana wakhe ungamphoqanga uMnuz Fraser ukuba azophendula imibuzo ngoba ithinteka ngqo ngokwezimali ezasetshenziswa. @IsolezweNews #Zondo #ChiefJusticeInterviews Uthi uZondo bakhona nabanye abangaphenya baqhubeke nalokhu angakwazanga ukukwenza. Nezinhlaka zomthetho zingathatha indawo yazi zishushise la kunesidingo khona. Kodwa useqedile yena. @IsolezweNews #Zondo #ChiefJusticeInterviews Uyacindezela manje @Julius_S_Malema ngempela umile umbuzo umuntu ithinteka kwinani lika-, R9 billion akambizanga ngani, aphoqwe kodwa ukwazi le ukubiza uZizi Kodwa ongasebenzeli uhulumeni. @IsolezweNews #Zondo #ChiefJusticeInterviews Zithole zishisa ekhasini lethu lika-Twitter, nsukuzonke.