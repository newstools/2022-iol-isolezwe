UYAQHUBEKA umshikashika oshisa phansi, wokuthola ijaji elifanele isikhundla sokuba yiNhloko yamaJaji eNingizimu Afrika. UYAQHUBEKA umshikashika oshisa phansi, wokuthola ijaji elifanele isikhundla sokuba yiNhloko yamaJaji, eNingizimu Afrika. Namuhla wusuku lwesithathu lwenhlolokhono, kanti kulokhu kuhlolwa uMengameli wamaJaji eGauteng, uDunston Mlambo. UMlambo osemnkantshubomvu kwezomthetho, uneminyaka engaphezu kwewu-30 esebenza kulo mkhakha. Wake waphatha nesikhundla sokuba nguSihlalo weLegal Aid South Africa. Ngo-2012 uMnuz Jacob Zuma owayengumengameli wakuleli, wanikeza uMlambo isikhundla sokuba nguMengameli wamaJaji eNkantolo eNkulu eGauteng, engena ecathulweni zikaJaji Bernard Ngoepe. Ezinye zezinto azibekile uMlambo kuqala inhlolokhono ngezithi: “Inkantolo ebhekene namacala esondlo kuleli ayisebenzi ngendlela efanele. Ziningi izinto ezithusayo ozizwayo, nobunzima omama abangabodwana, ababhekana nazo kule nkantolo.” Leli jaji libukeka linokukhulu ukuzethemba ngale nhlolokhono, kanti liveza nezinto ezibalulekile okumele zilungiswe kwezobulungiswa, njengengqalasizinda ezinkantolo okubalwa neyasePholokwane, ukuqiniswa nokunikezwa kwezinkantolo zesintu, amandla. Iyaqhubeka inhlolokhono kaMlambo, landela ikhasi lethu lezokuxhumana kuTwitter. UMlambo uthi ukholelwe ebuholini obubonakalayo, ukwazi ukuba khona uma ozakweni bekudinga, ungabi yindlala ebantwini. Uthi uyakukhuthaza nokuthuthukiswa komsebenzi ngezinsiza zobuchwepheshe. #ChiefJusticeInterviews #DunstonMlambo @IsolezweNews Ebuzwa ngokubamba iqhaza ekulweleni inkululeko yakuleli, uthi cha, akakaze abe yinxenye yabalwela inkululeko kodwa akakuboni lokhu kuyinto engamnqanda ekutholeni lesi sikhundla. #ChiefJusticeInterviews @IsolezweNews #DunstonMlambo