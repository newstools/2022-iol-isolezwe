KUNEQEQEBANA lamalungu e-ANC e-Eastern Cape, okushone ilanga esabisa ngokuyisa inhlangano enkantolo, ekhala ngokuthi kukhona angeneme ngakho ngengqungquthela yokukhetha ubuholi. Ingqungquthela yokukhetha ubuholi besifundazwe ibhekwe ngabomvu njengoba umbango wezikhundla ushisa phansi. Le ngqungquthela yesishiyagalolunye yenzelwe e-ICC e-East London lapho okugqame khona ukuthi isimo besishubile. Kube nobuhixihixi ngesikhathi iqala ingqungquthela ebivulwa nguSihlalo we-ANC kuzwelonke, uMnuz Gwede Mantashe kanti kulindeleleke ukuthi ivalwe nguMnuz Cyril Ramaphosa namuhla. Umbango wesikhundla sikasihlalo ubuphakathi kukaMnuz Oscar Mabuyane ofuna ukubuya ihlandla lesibili, uMnuz Babalwa Madikizela noMnuz Mlibo Qoboshiyane. Imiphumela yezingqungquthela zezifundazwe ibhekwe ngabomvu ngoba isho okuthile ngengqungquthela kazwelonke engase ibe ngoDisemba nonyaka.