USINDE ngokulambisa owesifazane othunjwe ngowesilisa abecele kuye i-lift ngoMsombuluko. Lo wesifazane oneminyaka engu-32 ubudala, uthole i-lift emotweni yohlobo lwe-VW Golf empunga ngo-7 ebusuku eBlock C, eNkomazi, eMpumalanga. Kuthiwa umshayeli wemoto umnike isiphuzo athe eqeda ukusiphuza waquleka, waphaphama emzini angawazi eMzinti. “Lo wesifazane uphaphame kule ndawo phakathi kwamabili. Ukwazile ukubaleka wafika emgwaqweni omkhulu,” kusho amaphoyisa ngesitatimende. Uthole usizo wakwazi ukufika esiteshini samaphoyisa eTonga, wabika ngalesi sigameko. Amaphoyisa anikele kuleyo ndawo ngoLwesibili ekuseni, nokuyilapho abambe khona umsolwa. Lo msolwa utholakale nesibhamu nezidakamizwa emzini obekugcinwe kuwo lo wesifazane.