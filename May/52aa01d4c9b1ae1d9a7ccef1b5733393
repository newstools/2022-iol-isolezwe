KUBOSHWE umnikazi webhilidi namalungu enkampani ahlola izakhiwo ngokushicilela umbiko wokuphepha ongelona iqiniso. Lokhu kwenzeke ngemuva kokuwa kwebhilidi elisedolobheni iChangsha esifundazweni iHunan eChina, kwavalelaka abantu phakathi esakhiweni. Amaphoyisa aseChina athi umnikazi webhilidi nabanye abathathu abebenza umsebenzi wokudweba nokwakha ibhilidi eliwile baboshiwe ngenxa yezinsolo zokuba nesandla engozini eyenzekile. Abanye abahlanu ngamalungu enkampani ezimele ehlola ukuphepha kwamabhilidi. “Bakhiphe umbiko ongekho emthethweni, ongelona iqiniso ngemuva kokuhlola leli hhotela,” kusho amaphoyisa ngesitatimende. Okwamanje kutakulwe abantu abayisishiyagalolunye, abantu abatakulwe kuleli bhilidi kukholakala ukuthi bangu-15, kukhona abasavalelekile phakathi.