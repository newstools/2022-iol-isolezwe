KUZOQALA imihlangano yamagatsha e-EFF ngenyanga ezayo ukulungiselela izingqungquthela zezifundazwe ezizobanjwa ungakapheli lo nyaka. KUZOQALA imihlangano yamagatsha e-EFF ngenyanga ezayo ukulungiselela izingqungquthela zezifundazwe ezizobanjwa ungakapheli lo nyaka. Lokhu kuvezwe nguMengameli waleli qembu, uMnuz Julius Malema, esithangamini sabezindaba izolo eGoli emuva komhlangano weCentral Command Team. UMalema ukhiphe umyalelo wokuthi amalungu kumele aziphathe kahle kule mihlangano. “Njengoba kuzoba nale mihlangano, sinxusa amalungu ukuthi aziphathe ngendlela efanele ngoba abantu bakuleli ngeke balihloniphe iqembu elilwa lodwa. Simatasa, wonke amalungu anxenxa abantu ukuthi bajoyine leli qembu njengoba sibheke ekubeni namalungu ayisigidi ungakapheli lo nyaka.” UMalema ugxeke ukudayiswa kwenkampani yezindiza, iSAA, ngoR51. Uthe bazokulwa lokhu ngoba abahambisani nokuthi izinkampani ezingaphansi kukahulumeni zingadayiswa ngemali encane kanje ngoba kukhona ababhekelelwayo. “Udaba olukubameli bethu lolu ngoba asihambisani nenkohlakalo. Kuyacaca ukuthi iDenel izodayiswa ngo-R21, i-Eskom yona idayiswe ngo-R1. Akukwazi ukuthi iSAA ingadayiswa ngo-R51. Alikho ibhanoyi elibiza le mali, akukho ngisho into yebhanoyi ebiza le mali. Ngeke sithule sizoyilwa le.” 