IQEMBU i-EFF likhiphe isitatimende esiqinisekisa ukuthi kutholakale isidumbu sendodakazi yowoyengunobhala wayo, uMnuz Golderc Gardee. Ngempelasonto kubikwe ngokulahleka kukaNksz Hillary Gardee (28) owagcina ukubonakala esesitolo kwaSpar eMpumalanga ehamba nentombazanyana eneminyaka emithathu. Intombazanyana yatholakala ngezithuba zabo-8:30 ebusuku ishiywe emgwaqweni uMnenke KaMagugu, eMpumalanga ngalo lolo suku. Ngokwesitatimende esikhishwe yi-EFF isidumbu sikaNksz Gardee sitholakale phandle kweseNelspruit eMpumalanga emva kokubikwa kokulahleka kwakhe ngomhla ka-29 Ephreli 2022. “Umndeni usezinhlungwini futhi ukhungatheke kakhulu ngezindaba zokudlula emhlabeni kwendodakazi yawo,  awukwazi nokukhuluma nabezindaba. “Kungokwesivumelwano nomndeni, yonke imibuzo mayena nokudlula emhlabeni kukaHillary mayithunyelwe kwezokuxhumana kwi-EFF,” kusho inhlangano ngesitatimende.