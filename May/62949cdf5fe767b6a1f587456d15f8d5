SITHOLAKALE sesonakele futhi sinqunu isidumbu okube nzima ukusihlonza njengesomuntu wesifazane noma ngesowesilisa ngoMgqibelo emini, emfuleni uMhlangane. Ngokusho kukaPrem Balram okhulumela abeReaction Unit South Africa (Rusa), lesi sidumbu sitholwe wumuntu obecosha izinsimbi sesikhafulwe wumfula, e-Avoca. “Sibizelwe endaweni yesigameko ngo-1.49 emini, ngumuntu obedlula,” kusho uBalram. Uthi bafike kule ndawo lo mlisa wababonisa lapho asibone khona. Uthe isidumbu besesonakele ngendlela yokuthi bekungabonakali ukuthi ngesowesilisa noma ngesowesifazane. Kubizwe amaphoyisa nophiko lwabatshuzi ukuba bazosikhipha.