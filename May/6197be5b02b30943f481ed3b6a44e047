SIMPHIWE NGUBANE KUDINGIDWE ngezindlela zezohwebo emazweni ase-Afrika emkhakheni wezindiza ngenhloso yokusimamisa umnotho nokudala amathuba emisebenzi, embukisweni wamabhizinisi, i-Africaâ€™s Travel Indaba 2022 eqhubeka e-ICC, eThekwini. Izithunywa zithi isilele emumva i-Afrika uma kuza ekuxhumaneni ngohlelo lwezindiza kwamazwe ezwekazi uma iqhathaniswa namazwe omhlaba. Lokhu bathi kubangelwa wukungabi khona kwengqalasizinda esezingeni futhi esebenzisa ubuchwepheshe besimanje ezikhumulweni zamabhanoyi, ukuxega kwezokuphepha ne-data. Bathi uma umkhakha wamabhizinisi ungasebenza ngokubambisana nohulumeni bamazwe, lokho kungaletha impumelelo futhi kusimamise i-Afrika. Embukisweni amabhizinisi anhlobonhlobo anezindawo lapho ekhangisa khona futhi kuqiniswa namaxhama okuhwebelana. Kukhona nezigcawu okuthekelwana kuzona ngolwazi. Ingqungquthela iqale ngoLwesibili izophuthulwa ngoLwesine. Kulindeleke ukuthi yethanyelwe ngabantu ababalelwa ku-40 000 abavela emazweni ehlukene. Ivulwe nguNgqongqoshe wezokuVakasha kulei, uNksz Lindiwe Sislu othe kuzoqiniswa ubudlelwano bamazwe ase-Afrika emuva kwesikhathi esinzima seCovid-19, izibhelu zangoJulayi nyakenye nezikhukhula zakamuva. 