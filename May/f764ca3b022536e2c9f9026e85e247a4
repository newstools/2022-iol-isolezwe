SITHI asimdingi ummeli isangoma esiboshwe nendodana yaso ngecala lokubulawa kwentombazane eneminyaka engu-6 eMpumalanga. UMnuz Samuel Makebeletane Tsela (63) nendodana yakhe, uMnuz Philasande Tsela (28), bavele eNkantolo yeMantshi KaBhokweni namuhla. USamuel, oyisangoma, utshele inkantolo ukuthi akamdingi ummeli, uzozimela yena. Indodana yakhe izoba naye ummeli uma kuqhubeka icala. Laba babhekene namacala okuthumba, ukudlwengula nokubulala kanti ukuboshwa kwabo kuyamene necala lokubulawa kukaBontle Mashiyane. Laba bavela nje, izolo ebusuku umphakathi uvuke ngolaka washisa umuzi walesi sangoma nomunye wabanye abasolwa abangomakhelwane womndeni wakwaMashiyane. Bazogqunywa esitokisini baze babuyele ngoJuni 24 enkantolo yaKwaMasoyi.