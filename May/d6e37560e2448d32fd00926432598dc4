AYIQALANGA kahle ingqugquthela yokukhetha ubuholi obusha beSouth African Federation of Trade Unions (Saftu) eBirchwood Hotel, eBoksburg, namhlanje. Izinyunyana, iNational Union of Metalworkers of South Africa (Numsa), Food and Allied Workers Union (Fawu) neSouth African Police Union (Sapu), zifuna abaholi abane bale nhlangano abamisiwe babe yingxenye yale ngqungquthela ukuze babhekelele inqubo yayo njengokusho komthethosisekelo. UMnuz IrvinJim uthi bayafuna le ngqungquthela iqhubeke kodwa bafuna ihambisane nemigomo yale nhlangano ukuze kungezukuba khona izikhalazo uma sekuphothulwe wonke umsebenzi. Uthi umthethosisekelo wale nhlangano uthi uma umengameli engekho (njengoba esamisiwe), iphini lokuqala likamengameli, uNomvume Ralarala, nguyena okumele avule le ngqungquthela kazwelonke. Ngemuva kwalokhu uke wama kancane umhlangano ngesikhathi ubuholi obubambile buveza ukuthi basazodingida lesi siphakamiso bese bebuya nempendulo. Akubanga kusabuya impendulo kodwa kubuye iphini likamengameli lokuqala, uNomvume, ezovula le ngqungquthela ngokusemthethweni. SAFTU HOLDS ELECTIVE CONFERENCE https://t.co/sK1P3lnnRv