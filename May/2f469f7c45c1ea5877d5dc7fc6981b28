KUMANGALE abaningi kusabalala izindaba zokuthi umlingisi weGomora uzibulele emva kokuhlaselwa wukhwantalala. USiyabonga Zubane (23) odlala indawo yesigebengu uSdumo kwiGomora, kuthiwa uzibulele emva kokuhlaselwa wukhwantalala. Ngokwemibiko esabalale ezinkundleni zokuxhumana, uSiyabonga kuthiwa ubenenkinga yemali yokuqhubeka nokufunda wagcina esenokhwantalala. Kuthiwa yisona sizathu esenze ukuthi athathe isinqumo sokuthi aqede ngempilo yakhe. Ungomunye wabalingisi abebenza kahle kwiGomora nobethandwa ngabaningi, kanti nekusasa lakhe belibukeka liqhakazile kwezokulingisa. Indawo abeyilingisa kwiGomora iyona emakhele ugazi. 