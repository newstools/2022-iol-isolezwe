Okhulumela amaphoyisa ase-Actonville uSergeant Godin Nyathi, uthi umfana ibihlezi nezinye ngaphansi kweso lomsizi wasekhaya, ngesikhathi icela ukuya endlini encane. “Umsizi uthi wezwa sekunomsindo ngaphandle uma eyohlola ukuthi kwenzenjani, wabona izinja zakwamakhelwane zijaha umfana,” kusho uNyathi. Uthi isidumbu somfana satholakala sinamanxeba kusuka ekhanda nasemzimbeni. Uyise kaNjabulo, uMnuz Vusi Mkasi uthi namanje inhliziyo isaqaqamba uma ecabanga isihluku esenzeke endodaneni yakhe ngo-Ephreli 10. Kuthiwa izinja ezintathu, kweziyisithupha ezahlasela umfana zinikelwa kwabeSPCA ngumnikazi wazo kanti ezintathu zisagcwele amathafa. UBronwyn Kleynhans, ongumphathi kwaSPCA, uthe lezi zinja okungezona ezohlobo olulodwa, zigcine zibulawa ngomjovo. 