KUZOVALWA thaqa amagatsha amane ezitolo zakwa-Adams Bookstore ekupheleni kwenyanga uma zingathengwa. Ngokusho kwabeNorthglen News, le nkampani yavula amasango ayo okukuqala ngo-1865 eThekwini yadlondlobala yaba nezitolo ezingu-11 ezweni lonke. Sekuphela iminyaka engu-150 lesi sitolo sidayisela imiphakathi izincwadi ngamanani aphansi. UMohamed Kharwa, ongumengameli weSA Booksellers Association ukuqinisekisile ukuvalwa kwalesi sitolo. Kuzovalwa amagatsha amane amabli amakhulu aseThekwini naseMgungundlovu namabili amancane eWestville nelinye eliseGoli. “Lesi sitolo sisendalini kanti uma kuphela inyanga singakathengwa, sizovalwa,” kusho uKharwa. Uthe imbangela yokuvalwa kwalesi sitolo kungaba yizinto eziningi njengobuntekenteke bomnotho, ukwehla kwezibalo zabafundi bezincwadi nemigomo kahulumeni engemihle kahle kuleli bhizinisi.