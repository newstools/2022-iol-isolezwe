ZIHLUKENE phakathi izakhamuzi namaqembu epolitiki eMelika kulandela ukuputshuka komthetho wenkantolo enkulu ohlongoza ukuthi kungabi semthethweni ukuhushulwa kwezisu. Kwenzeka lokhu-nje uNdunankulu uMnuz Ron DeSantis, waseFlorida, usayine umthetho onqabela abantu ukuba bahushule izisu. Izifundazwe ezingu-11 okubalwa i-Alabama, Oklahoma, Missouri, Arkansas neTexas asegunyazile ukusebenza komthetho omusha. IMelika ithi akukho semthethweni ukuhushula kwezisu noma ngabe zitholwe ngokudlwengula noma ukukhuleliswa emndenini. Umholi weqembu iMinority ePhalamende, uMnuz Kevin McCarthy, uthe:â€œKungumbono wethu ukuthi impilo yomuntu ayihlelwa ngokwesimo sokuthi ukhulelwe kanjani. Ingane etholakale ngokudlwengula kuseyingane." IPhalamende lakuleli lizwe lizovota ngoLwesithathu uma lo mthetho uzosebenza ezweni lonkana noma cha. AmaDemocrats namaRepublicans abhekene ngeziqu zamehlo ngalolu daba. Kuthiwa u-38% wamaRepublicans awuhambisani nalo mthetho abawubona njengocindezela amalungelo abantu besifazane.