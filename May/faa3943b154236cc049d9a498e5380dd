AMAPHOYISA abophe abesilisa ababili ngesikhathi eqhuba umkhankaso wokuqeda ubugebengu eMlaza. Umkhankaso uthele izithelo ezinhle izolo, ngesikhathi amaphoyisa evimba imoto ebihamba abantu ababili esigcemeni sakwa-V, eMlaza. "Kuseshwe imoto kwatholakala izibhamu ezine, nezinhlamvu ezingu-109, namaselula. Amaphoyisa athathe konke lokhu nemoto ebihamba abasolwa ukuze kuqhubeke uphenyo" ngokwesitatimende  esikhishwe ngamaphoyisa. Kuboshwe abasolwa ababili babekwa amacala okutholakala nezibhamu nezinhlamvu okungekho emthethweni. Abasolwa bazovela kusasa phambi kweNkantolo yeMantshi eMlaza. Amaphoyisa azozihlola izibhamu ukuze kubonakale ukuthi azikaze zisetshenziswe kobunye ubugebengu. .