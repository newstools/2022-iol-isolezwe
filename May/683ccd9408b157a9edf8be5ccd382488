Owesilisa odabuka eNigeria uvele enkantolo yamacala amabhizinisi ePitoli ngoLwesibili. UStanley Ewulu (42) ohlala eSandton ubhekene namacala okuqola, ukukhwabanisa nokuba kuleli ngokungemthetho. Okhulumela iNPA eGauteng uLumka Mahanjana uthe u-Ewulu nasolwa naye uPeter Molomo, baboshwa ngoMashi 10 2022 bathola ibheyili ngoMashi 22 ngesikhathi bevela okwesibili enkantolo. Ngemuva kokuthola ibheyili, u-Ewulu walandela umgilwa wazenza iphoyisa lophiko loKlebe elisebenza ePitoli ezama ukumqola ngecala abhekene nalo. â€œUfune imali engango-R300 000 ukuze alahle idokodo lecala abhekene nalo umgilwa futhi wamthembisa ukuthi uzobuyisa imoto yakhe namaphepha akhe okubhaca kuleli, okwathathwa amaphoyisa aseSunnyside," kusho uMahanjana. UMahanjana uthe umgilwa wavula icala ophikweni loKlebe oluphenya ngenkohlakalo eGermiston. Umsolwa uzogqunywa esitokisini aze abuyele enkantolo ngomhla ka 3 Juni 2022.