UGADWE ngeso lokhozi esibhedlela owesilisa ozame ukuzibulala ngemuva kwezinsolo zokubulala umkakhe nezingane ezimbili eDiepkloof eSoweto. Amaphoyisa abizelwe endaweni yesehlo ebusuku ngoLwesine ngemuva kwemibiko yodlame lwasekhaya. Amaphoyisa athole owesimame namantombazane amathathu benamanxeba okugwazwa. “Owesimame ona-29 nezingane ezimbili, eyodwa inonyaka, enye ineminyaka eyisithupha bashone besendaweni yesigameko, enye eneminyaka emine iphuthunyiswe esibhedlela isesimweni esibucayi,” kusho amaphoyisa. Umsolwa oneminyaka engu-64 ubudala ongumyeni futhi unguyise wabashonile, uphuthunyiswe esibhedlela nozankosi ngemuva kokuzama ukuzibulala. Ubekwe amacala okubulala nokuzama ukubulala.