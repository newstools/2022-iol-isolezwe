Umbukiso uvulwe wuNgqongqoshe wezokuVakasha kuleli, uNksz Lindiwe Sisulu obemi noNdunankulu Sihle Zikalala waKwaZulu-Natal. Izithunywa ezilinganiselwa ku-4 000 zizozitika ngemibukiso yabantu abangu-634 abavela emazweni ahlukene. UNksz Sisulu uthe umbukiso uyithuba lokutshela umhlaba wonke ukuthi abantu base-Afrika bangobani. Udalule ukuthi umkhakha wezokuvakasha ushayeke udume lwengozi ngenxa yeCovid-19. “Lo mbukiso wenzeke ngesikhathi iNingizimu Afrika, ikakhulukazi iKwaZulu-Natal isazikhotha amanxeba emuva kokukhahlanyezwa yizikhukhula ezilimaze nomkhakha wezokuvakasha,” kusho uNkk Sisulu. Umbukiso walo nyaka wenziwa ngaphansi kwesiqubulo esithi “Africa’s Stories, Your Success” UZikalala amukela izivakashi uthe iKwaZulu-Natal iyisifundazwe esinabantu abanemfudumalo futhi inomlando onothile. UNgqongqoshe wezokuVakasha uLindiwe Sisulu ehamba nezicukuthwane ngaphambi kwnkulumo yakhe yokwamukela ozakwabo nezivakashi kpwe-Africa's Travel Indaba. I-VIDEO: BONGANI MBATHA pic.twitter.com/lMJsft4p36