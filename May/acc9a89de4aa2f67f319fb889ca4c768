KUSHONE oyedwa kwalimala kabi omunye ngesikhathi isithuthuthu sishayisa obehamba ngezinyawo eBluff, eningizimu yeTheku. Abezimo eziphuthumayo babizelwe emgwaqweni uBluff, bebikelwa ngengozi eyenzeke emini namuhla. Befika kule ndawo bathole owesilisa olinganiselwa eminyakeni ewu-40 elimele kabi. “Lo mlisa uhlolwe kwatholakala ukuthi ushonile ngenxa yokulimala kabi,” kusho uKyle van Reneen we-Emer-G Med. Umshayeli wesithuthuthu oneminyaka ewu-20, ubesesimweni esibucayi. Kudingeke ukuba aphuthunyiswe esibhedlela ngendiza enophephela emhlane