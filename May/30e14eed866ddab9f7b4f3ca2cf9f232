IZOKHETHA ubuholi obusha ngale mpelasonto i-ANC esifundazweni i-Eastern Cape. Kwenzeka lokhu nje, ngoMsombuluko kubulawe amalungu amabili kuso lesi sifundazwe. U-Andile Andries (45) oyikhansela ku-ward 43 eNelson Mandela Bay, noLubabalo Keso (41) oyilungu lekomidi eliphezulu esifundeni futhi ungunobhala kuleli gatsha. Badutshulwe babulawa ngoMsombuluko emini besegcekeni emzini ka-Andries, KwaNobuhle, eKariega. Okhulumela amaphoyisa esifundazweni uBrigadier Thembinkosi Kinana, uthe abasolwa bafike ngetekisi lohlobo lwe-Quantum bavulela ngenhlamvu bebhekise kulaba bobabili ngaphambi kokubaleka. â€œAmaphoyisa aphenya ngokubulawa kwabesilisa ababili behlaselwa abasolwa abebehamba ngeQuantum," kusho uKinana. Kwenzeka lokhu nje, i-ANC esifundazweni ilungiselela ukukhetha ubuholi obusha kule mpelasonto. Angu-1500 amalungu enhlangano okulindeleke ukuba abe yingxenye yombuthano ozophela ngeSonto. UNdunankulu wesifundazwe uMnuz Oscar Mabuyane, uzobe ebangisana noMnuz Babalo Madikizela, owayenguMgcinimafa we-ANC phambilini, kwesikasihlalo wesifundazwe. [ON AIR] the ANC Eastern Cape Elective Conference gets underway in East London.Tune into #Newzroom405 for live proceedings. pic.twitter.com/BJeimLZQ9x Babalo Madikizela is contesting the Eastern Cape ANC chairmanship on a promise to redirect investment to the province. Madikizela was speaking during registration for this weekend's Conference. He is challenging Oscar Mabuyane #DStv403 #eNCA pic.twitter.com/q8KUlz7Jn9 Kunamahlebezi athi negama likaMlibo Qoboshiyane oyiphini likasomlomo wesishayamthetho kulesi sifundazwe nalo lisezindebenz]i zabaningi kodwa lokho kuzocaca uma sekuvulwe ithuba lokuphakanyiswa kwamagama. Okhulumela i-ANC kulesi sifundazwe uMnuz Loyiso Magqashela uthe konke sekumi ngomumo njengoba kuqalwa namhlanje ukubhalisa kwamalungu ale nkomfa.