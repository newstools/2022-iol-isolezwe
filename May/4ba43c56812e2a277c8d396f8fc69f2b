KUPHOQOLEKE ukuthi kuvalwe isikole i-Effingham Secondary School, eRedhill, ngemva kokubhikisha kwabafundi. Ukuvalwa kwesikole kuvezwe yiphini likaThishanhloko ngencwadi ethunyelwe kubazali. Ngokusho kwale ncwadi, akuzukufundwa namhlanje kanti futhi kubizwe umhlangano wabazali ophuthumayo ngeSonto ukudingidi izinkinga ezikhungathe lesi sikole. Umbhikisho wabafundi uphenduke waba nodlame ngesikhathi onogada benkampani ezimele bekhomba abafundi ngezibhamu. Amavidiyo azungeza ezinkundleni zokuxhumana akhombisa amaphoyisa kamasipala weTheku, nonogada benkampani bebopha abafundi abebasola ngokubahlasela.