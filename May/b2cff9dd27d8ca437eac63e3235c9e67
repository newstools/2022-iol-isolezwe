AMALUNGU e-EFF aphume ngobuningi bawo emashela ubulungiswa ngokubulawa kukaNamhla “Hlehle” Mtwa eMthatha. Le nhlangano ithi ifuna baboshwe abathinteka kwelokubulawa kwale ntokazi. “Kade sasisho ukuthi uhulumeni uyadembesela uma kumele abhekane namacala obulili futhi azikho izinhlelo ezenziwe ukulwa nalesi sihlava,” kusho le nhlangano. Bathi abantu besifazane bazokwenza leli lizwe lingabuseki uma uhulumeni eqhubeka nokungenzi lutho ngezigameko zokubulawa kwabo nezingane. UNksz Mtwa wadutshulwa amahlandla ayisishiyagalolunye emasontweni amabili edlule, ngaphandle kwalapho abehlala khona eMthatha. UKhomishana wamaPhoyisa e-Eastern Cape, uLt Gen Mene, uthe ufuna ukuthi amalungu omndeni kanjalo nomphakathi baqinisekiseke ukuthi icala lokubulawa kukaNksz Mtwa lisezandleni ezizolisebenza ngendlela efanele. “Ngendlela esibona umphakathi ukhombisa ukukhathazeka ngayo ngaleli cala kanjalo nezinye izinhlaka zomphakathi esifundazweni sethu, siyakholelwa ekutheni kuzoba khona inqubekela-phambili,” kusho uLt Gen Mene. [HAPPENING NOW]: EFF CCT member, Commissar Mbali Dlamini, giving direction at the march currently underway in Mthatha, led by the EFF, to demand #JusticeforNamhla #JusticeForHlehle pic.twitter.com/f1bzteDPYH DSG @mailola_poppy says Women will render this country ungovernable if government continues to do nothing about killings of women. WE WILL SHUT THIS COUNTRY DOWN #justicefornamhla #justiceforhlehle pic.twitter.com/eSwP53Q1Af