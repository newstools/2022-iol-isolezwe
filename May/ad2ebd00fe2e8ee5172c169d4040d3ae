SITHATHWA njengecala okumele lishushiswe ngabomthetho isenzo somfundi omhlophe obonakale echamela impahla yomunye umfundi enyuvesi yaseStellenbosch. Lokhu kubonakale kwi-video esisabalele ezinkundleni zokuxhumana lapho umfundi ogama lakhe nguTheuns du Toit esolwa ngokuchamela izimpahla zomfundi onsundu endaweni ehlala abafundi, iHuis Marais ngempelasonto. Umqondisi wezindaba zabafundi enyuvesi, uChoice Makhetha, uthi abaphathi besikhungo bamatasa ngokuhlela imigomo ezoqinisekisa ukuthi kulandelwa inqubo efanele uma kuthathwa izinyathelo zokuqondisa ubugwegwe. #StellenboschUniversityA white student urinates all over a black first year students room, claims this what 'they' do to black boys. I cannot keep quiet about this, justice need to be served. I urge you to play your part so this cannot be covered up pic.twitter.com/kbPVZuP6YT Isenzo sikamsolwa siqubule umsindo nezikhalo zokucwasana kwabafundi enyuvesi. Yize umfundi esamisiwe ezifundweni zakhe kodwa izihlangano zabafundi nezamanyuvesi imbala ziphakamisa ukuthi kumele axoshwe  futhi angavunyelwa ukubhalisa kwamanye amayunivesithi ngisho azimele. Abe-Universities SA, okuyinhlangano emele izikhungo ezingu-26 zemfundo ephakeme kuleli, zithi isenzo somfundi osolwayo kasamukelekile neze futhi bekumele avulelwe icala ngakwenzile. “Kufanele axoshwe futhi angavunyelwe nokubhalisa kwezinye izikhungo zemfundo ephakeme, ngisho nezizimele,” kusho inhlangano. 