BANINGI abantu abakhala ngezokuphepha kuleli kanti abanye bathi yize kubuhlungu kodwa uma induku ishaya ekhaya kanje, mhlawumbe osopolitiki bazosizwa isikhalo sabaningi bakuleli. Lokhu kulandela imibiko yokutholakala kwesidumbu sendodakazi yalowo obengunobhala-jikelele we-Economic Freedom Fighters, uMnuz Godrich Gardee. Abantu bebephendula inkulumo yomholi we-EFF kuTwitter lapho ebhale khona ukuthi: “Bayibulele, indodakazi yalowo owayengunobhala-jikelele. Simfisela ukulala ngokuthula, sizobathola.” @Sipho_Nkosi: Ngiyafuna ukwazi ubuzwe bababulali uma betholakala. Ngicela nisazise nathi ngalokho. Aphumule ngokuthula. @Shonny_SA: Kudala ngilinde lesi sikhathi lapho ubugebengu buzohlasela ekhaya. Osopolitiki abazithatheli phezulu izinkinga zokwanda kobugebengu obunesihluku ngoba abathinteki kangako. Njalo kwenzeka ubugebengu obunesihluku emalokishini kodwa akukho okwenziwayo ngaphandle kokuthi amaphoyisa athathe izitatimende kuphela. @TEARSJR: Akusikho ukuthi kukhona esibafisela ukufa kodwa izinto lezi esibhekana nazo isonto nesonto, abaholi bethu bengenzi lutho ngaphandle kokuthumela imilayezo yenduduzo. Manje sizobabona benza okuthile ngoba inkinga isibahlasele ekhaya. UShandu KaMazalankosi Mbatha: Sihleli phela eNingizimu Afrika ngoba sazalelwa khona, akuseyona indawo le. Nkululeko Nkuraiza Mangethe: Leli lizwe alibuyele kwabamhlophe, sekusesiqiwini phela lapha, sidlana sodwa. 