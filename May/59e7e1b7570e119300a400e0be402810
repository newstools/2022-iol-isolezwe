AVELE eNkantolo yeMantshi eNelspruit amadoda amathathu asolwa ngecala lokubulala uNksz Hillary Gardee eMpumalanga. Abasolwa okunguMnuz Sipho Mkhatshwa, Mnuz Philemon Lukhele noMnuz Mduduzi Nkala babhekene namacala okwakha itulo lokubulala, ukuthumba, ukudlwengula, ukutholakala nesibhamu kanjalo nokuphazamisa ukusebenza komthetho Umsolwa wokuqala oneminyaka engu-39 ubudala waboshwa ngoLwesihlanu ekuseni eSchoemansdal, ababili babanjwa phakathi koMgqibelo neSonto. Imibiko yokuqala yaveza ukuthi umsolwa wokuqala udabuka eSwatini, yena uyamaniswa nezombusazwe futhi usebenza eSishayamthetho sesifundazwe eMpumalanga. Kuthiwa umsolwa wayeyilungu lomkhandlu wabafundi enyuvesi yaseWitwatersrand futhi eyilungu lenhlangano iPeople's United Democratic Movement. Ubuholi be-EFF bebusenkantolo okuzokweseka umndeni wakwaGardee emva kwesitatimende esikhishwe wumholi wabo uMnuz Julius Malema ezinkundleni zokuxhumana, ethi bazobe bekhona. [HAPPENING NOW]: The 3 suspects in the Hillary Gardee murder case have just walked into the dock. #RIPHillaryGardee pic.twitter.com/sBSJVVNVhq