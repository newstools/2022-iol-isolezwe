LIHLEHLISELWE kuJulayi 8, icala lika-Advocate Malesela Teffo ongummeli wabasolwa abane ecaleni likaSenzo Meyiwa. Icala lingene ngoLwesihlanu eNkantolo yeMantshi eHillbrow. Lokhu kumayelana nokuboshwa kukaTeffo enkantolo ngenyanga edlule ngezinsolo zokungena endaweni engagunyaziwe nokungaveli enkantolo ngoFebhuwari, yize ekhishelwe incwadi yokumazisa ngalokhu. Ngesikhathi kulalelwe icala, kuvele ukuthi uTeffo wathumela incwadi ngoMeyi 19, ecela inkantolo ukuba iqhubeke necala yize engekho yena. Kuthiwa isicelo wasifaka ngoba ematasa ngamanye amacala. 