 USEFIKILE eThekwini uNgqongqoshe wamaPhoyisa uBheki Cele ngohlelo lwezinsuku ezimbili lokuvakashela iziteshi zamaphoyisa ezingenzi kahle esifundazweni iKwaZulu-Natal. Lolu hlelo luhlanganisa oNgqongqoshe nezikhulu zikahulumeni eminyangweni wamaPhoyisa nalowo wezokuPhepha nokuXhumana koMphakathi nokhomishana bazo zonke izifundazwe nezikhulu zasemaphoyiseni. “Kuvakashelwa iziteshi ezinamacala amaningi kakhulu esifundazweni, ikakhulukazi ezakhelene nomkhandlu weTheku. Lolu hambo luzonika izikhulu ithuba lokuzibonela ukuthi kusetshenzwa kanjani futhi ziqhamuke namasu azolekelela lezi ziteshi, kusho amaphoyisa ngesitatimende. UNgqongqoshe uBheki Cele uzohambela kuphela iziteshi ezimbili, iDurban Central nesiteshi sasePoint. Ezinye izikhulu zizohambela lezi ziteshi: Inanda,️ Phoenix,️ Verulam, Umlaza,  Bhekithemba,  Isipingo,  Amanzimtoti, Plessislear, ️ Pinetown naseChatsworth. UNgqongqoshe wamaPhoyisa useThekwini ngohlelo lokuhlola iziteshi zamaphoyisa ezinesibalo esikhulu samacala. I-video: Zimbili Vilakazi pic.twitter.com/6s2oegVjQY