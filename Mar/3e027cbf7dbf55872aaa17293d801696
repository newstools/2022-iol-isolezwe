IHHOVISI likaMengameli wezwe, uMnuz Cyril Ramaphosa, limemezele ukuthi kuqokwe iJaji uRaymond Zondo njengozothatha isikhundla senhloko yamajaji akuleli. URamaphosa ulandele imigomo yesiGaba 174(3) yoMthethosisekelo ukuqoka inhloko yamajaji ezongena ehhovisi ngo-Ephreli 1, nonyaka. Yize abantu abaningi beshaqekile ngalokhu ngoba ikhomishini eyayihola inhlolokhono yaphakamisa igama likaMandisa Maya, njengofanelekile ukuthatha lesi sikhundla, kodwa umengameli ukubeke kwacaca ukuthi elokugcina izwi kuzokuba ngelakhe. 