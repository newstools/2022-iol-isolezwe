Inkampani ephehla ugesi i-Eskom isimemezele ukuthi kuzoqhubeka ukunqanyulwa kuka gesi ngokwesigaba 2 kuze kube uMngqibelo. Abakwa-Eskom baveze ukuthi ugesi uzonqanyulwa ngoMsombuluko phakathi kuka-9h00 ebusuku kuya ku-5h00 ekuseni ngoLwesibili kuphinde futhi ngoLwesibili ebusuku kuze kube uLwesithathu ngo-5h00 ekuseni. Kuthiwa lokhu kudalwe ukulimala kuka-unit 3 esiteshini saseMedupi. Kuthe kusenjalo, kwabuye kwamenyezelwa ukuthi ugesi usuzonqanyulwa kusukela ngo-5h00 ngoMsombuluko kuze kube uLwesithathu ngo-5h00 ekuseni. “Kulimale u-unit 3 eMedupi nokuyinto edinga ukuthi kunqanyulwe ugesi ngokwesigaba2,” kusho le nkampani ngesitatimende. Lokhu kuhlanganisa ukuwa kukagesi kuma-unit aseMatla, Kendal, Matimba, Kusile naseGrootvlei ngoMsombuluko ekuseni. Namuhla, esithangamini sabezindaba le nkampani iveze ukuthi ukunqanyulwa kukagesi kweluliwe kuze kube uMgqibelo ekuseni ngo-5h00. Media briefing: Eskom update on the current system challenges https://t.co/cnnuuFnZVl  