UTHOLAKALE eseshonile umfanyana oneminyaka emibili obenyamalele eBomvini, eNgwelezane. UNhlosenhle “Enhle” Ndimande (2) utholakale namuhla esitamukokweni esisegcekeni lapho kuqashe khona abazali bakhe.  Wayekade elahleke ngoMashi 20 kade edlala nenye ingane eneminyaka emihlanu. Uyise, uMnuz Khumbulani Ndimande obezwakala ukuthi uphatheke kabi, ukhulume kafishane neSolezwe eqinisekisa lezi zindaba, maqede wacela ukuthi athintwe kahle ngoLwesibili. “Yebo ingane itholakele. Itholakale esitamkokweni esikhona egcekeni, isiyonakele,” kusho uNdimande. Lo mndeni ubulokhu uthola izinsongo kumuntu ongaziwa, ewutshela ukuthi awufake imali kungenjalo, izobuyiswa isiyisidumbu ingane yawo. 