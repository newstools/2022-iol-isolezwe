NKOSIKHONA CELE LIHLEHLISELWE uJuni nonyaka icala lowabe engumsakazi odumile woKhozi FM, uNgizwe Mchunu. Ubekade evele kafishane eNkantolo yaseGoli, eRandburg izolo ngoLwesihlanu ekuseni. UMchunu owazakhela igama eshayela uhlelo likaSigiyangengoma kulo msakazo solwa ngokuthi wayegqugquzela udlame olwaholela ekutheni kube nezibhelu ezaba undabamlonyeni ezazikade ziqhubeka KwaZulu Natal zaze zagcina zikapakele naseGoli. Icala lakhe lihlehlisiwe ukuze kuqhubeke uphenyo olunzulu olwenziwayo mayelana naleli cala. UMchunu solwa nangokudlala umacashelana nabengalo yomthetho ngaphambi kokuthi azinikele emaphoyiseni aseThekwini. UMchunu uke wabhadla esitokisini wabuye wadedelwa ngebheyili. Uzakhele udumo ngetemu lakhe elithi: Azikhale, nalo asolwa ngalo ukuthi liphehla udlame emphakathini. 