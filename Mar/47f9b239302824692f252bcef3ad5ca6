Isikhungo esiphenya ngezifo ezithelelanayo eNingizimu Afrika izolo sibike ukuthi bangu-785 abantu abahaqwe yilesi sifo esikhathini esingamahora angu-24 kuya kwangu-48, kodwa abekho asebashonile. “Namuhla lesi sikhungo sibika ngezinombolo ezintsha ezingu-785 zabahaqwe i-Covid-19 nokunyuse isibalo sakamuva sahlala ku-3 674 042,” kusho lesi sikhungo ngombiko. Isibalo esingaphezu kuka-80% sabantu abatheleleke ngaleligciwane ngoMsombuluko kubikwa ukuthi basezifundazweni iGauteng, KwaZulu Natal naseWestern Cape. Cishe bangu-13 669 abahlolelwe i-Covid-19 ngoMsombuluko, nokuveze ukuthi bangu-5.7%, abatholakala benalesi sifo ngokwezibalo ezintsha. “Ngenxa yocwaningo oluqhubekayo loMnyango Wezempilo kuzwelonke (DoH), kungase kube nokusalela emuva kwesibalo sabantu abafayo ngenxa ye-Covid-19. Namuhla, lo Mnyango ubike ukuthi kushone abantu abayi-183 futhi, kulaba, abekho abashonile emahoreni angama-24 kuya kwangama-48 edlule,” kusho lesi sikhungo. 