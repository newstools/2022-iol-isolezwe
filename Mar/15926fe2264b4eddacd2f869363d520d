NONKULULEKO NHLAPO  OWESIMAME ona-28 uvele eNkantolo yeMantshi eTaung namuhla ngecala lokubulala ingane yakhe enonyaka. Lokhu kulandela isigameko esenzeka ngoLwesihlanu, ugogo wengane wabika ukuthi owesifazane waphuma ekhaya eyiphethe ingane yakhe kodwa wabuya esehamba yedwa. Kuthiwa unina wengane akakwazanga ukucacisa ukuthi uyishonisephi ingane kwaze kwafonelwa amaphoyisa. Uphenyo lwamaphoyisa luwaholele esikhotheni lapho okutholakale khona isidumbu sengane ngoMgqibelo emini. “Uphenyo luveze ukuthi ingane igwazwe entanyeni. Ishonele endaweni yesigameko,” kusho amaphoyisa ngesitatimende. Umama wengane uboshwe ngaleso sikhathi. 