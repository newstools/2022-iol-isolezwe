 IZIHLATHI zizovakashela izindlebe kubashayeli bezimoto njengoba uNgqongqoshe wezeziMali, uMnuz Enoch Godongwana, ememezele ukuthi ilitha likaphethroli lizokwehla ngoR1.50 kusukela ngo-Ephreli, kuze kube isekupheleni kukaMeyi, nonyaka. Lesi sinqumo uGodongwana uthe senzelwa ukulekelela abantu ukuba babhekane nezindleko. Uthe asiyithinti intela yeRoad Accident Fund (RAF) nebhekelele ukuvikelwa kwemvelo. Uveze ukuthi ziningi ezinye izinqumo abazozithatha ezizolekelela abampofu, wacela amalungu ePhalamende ukuthi alubhekisise udaba lukaphethroli, ahambisane naye ukwehlisa izindleko zikaphethroli. 