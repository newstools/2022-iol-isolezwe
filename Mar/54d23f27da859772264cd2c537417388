KUSOLWA isiteleka sabamatekisi kushiswa ibhasi eligcwele abagibeli namhlanje eNyanga, eKapa. Ngokusho kwabagibeli abasindile, ibhasi belisuka eKhayelitsha lilibangise edolobheni, batshela umshayeli ukuthi angabe esaya eNyanga ngoba ibhasi ligcwele. “Akazange asilalele umshayeli uma simtshela ukuthi ibhasi seligcwele, akangabe esaya eNyanga. Sithe sesimgwaqeni, iNyanga Klipfontein, sezwa sekunuka uphethroli kanti kuphonswa amabhodlela avuthayo,” kusho umgibeli. Bahlanu abagibeli abaphuthunyiswe esibhedlela belimele kabi ngenxa yokusha kanti abanye basale dengwane endaweni yesigameko. Ilungu lekomiti lezokuphepha nokuvikeleka kuMasipala waseKapa, uMnuz Alderman JP Smith, lithe bayazi ngesiteleka sabamatekisi esihleliwe. Ekuseni namhlanje amatekisi angaphansi kwezinhlangano, iCape Amalgamated Taxi Association neCongress of Democratic Taxi Association, bebevale uN2 eKapa bemasha belibangise ehhovisi likandunankulu nohlu lwezikhalazo zabo. Amanye amabhasi avinjwe kuN2 kwadilizwa abasebenzi ngenkani besatshiswa. @TrafficSA @LudidiVelani as it happens #Taxistrike pic.twitter.com/ZbvhHbnMGS Cape Town - N2 Inbound: #TaxiStrike pic.twitter.com/uF08wn4IoH