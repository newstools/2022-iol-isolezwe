NONKULULEKO NHLAPO KUDUTSHULWE kwabulawa owesilisa emgwaqweni uChris Ntuli, eBerea, eThekwini, namhlanje ntambama. Ngokwemibiko evela endaweni yesigameko, kuthiwa lo wesilisa oseminyakeni yo-30 ubudala, ubezama ukugebenga agwaze umgilwa. Kuthiwa umgilwa ukhiphe isibhamu wadubula ezama ukuzivikela. Abezimo eziphuthumayo bafike kule ndawo umsolwa eseshonile. “Ngesikhathi sifika endaweni yesigameko, sithole owesilisa oseminyakeni yo-30 ubudala edindilizile. Bekungekho okungenziwa ngoba ubeseshonile,” kusho uKyle Van Reneen okhulumela abe-Emer-G-Med. Amaphoyisa abengakatholakali ukuphawula. 