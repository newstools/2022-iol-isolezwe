ABEZIMO eziphuthumayo babizelwe emgwaqweni uM4, Ruth First, ngaseMhlanga, lapho kutholakale khona imoto ilimele ngoMsombuluko. Imoto yohlobo lwe-SUV ibishayise udunga lwebhuloho elinqamula umgwaqo uLighthouse. “Sithole owesilisa okukholakala ukuthi useminyakeni yo-40 ubudala, evaleleke emotweni elimele kabi,” kusho uKyle Van Reenen wabezimo eziphuthumayo. Kudingeke ukuba kusetshenziswe izindlawu ukukhipha lo wesilisa emotweni. Imibiko ephuma endaweni yesigameko, ithi lo mlisa umelwe yinhliziyo esekhishiwe emotweni esanikezwa usizo lokuqala, washonela khona lapho.