NONKULULEKO NHLAPO KUHLUKENE imibono ngokugwetshwa kwesitshudeni esilahlwe yicala lokweba. USibongile Mani wasebenzisa uR818 000 emalini ewuR14m eyangena kwi-akhawunti yakhe ngephutha ifakwa abeNSFAS ngo-2017. Ngesikhathi lethula isigwebo eNkantolo yeMantshi e-East London, iJaji uTwanette Olivier, lithe ngeke silunge isigwebo esilengisiwe. "Isigwebo okuyisona esifanele ngesokuya ejele, ngakho inkantolo ikunika isigwebo seminyaka emihlanu usejele,“ kusho ijaji. Lesi sigwebo sicasule abantu abaningi kuleli. Babodwa abakhala ngokuthi ngubani ongabuyisela imali emuva isingakuyena, abanye bathi akatshontshanga mali yamuntu. “Manje lona owayifaka yena uboshwa nini vele. Kodwa naye lontombazane wasangana nje akasakheli no gogo wakhe naye kube khona azokukhomba mayebuya ejele,” kusho uSevenCent Sela Elingananembeza Emaduladula. “Kona ngoba phela ngeke sasho lutho, kodwa akagqekezanga ibhange, kaze yona iMantshi emgwebile yayizoyibuyisela yini emuva. Nami nje kungena imali kunganzima kabi kuyibuyisela emuva kudlaliwe ngengane ayintshontshanga mali yamuntu yafakelwa,“ kusho uNonhlanhla Ndlovu. “Kudlalwa ngayo le nkosazana, ake siqale kubaholi bethu, malini abayidlile kodwa akaze baboshwe akaze bakhokhe. Impela umthetho waleli lizwe ngathi awulingani, uyenzelela kakhulu, ubheka ukuthi ungubani, uyini uphila nobani. Thina zakhamuzi esisemazingeni aphansi umthetho uyasigcindezela. Baningi oNgqogqoshe besolwa ngenkohlakalo yokweba izigidi zemali nokunye okuningi kodwa kugcina ngokuthiwa abukatholakali ubufakazi obuphele, futhi kuyophelela lapho kodwa imali ibe ihambile kodwa wena ongebani olwakho uphenyo luyashesha bese kwenziwa kanje. Lento ibidinga sengathi engesekwa lo mntwana, ngoba umthetho ukhetha iphela emasini,” kusho u-Ayanda Buthelezi Ufele izono zabanye abanye abantu sad situation