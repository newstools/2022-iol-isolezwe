OWAYENGUNGQONGQOSHE wezokuThuthukiswa koMphakathi, uNksz Bathabile Dlamini, uvele namuhla eNkantolo yesiFunda eGoli, ngecala lokuqamba amanga efungile. Icala limayelana nobufakazi abethula eNkantolo yoMthethosisekelo, ngodaba lwesixakaxaka sokukhokhelwa kwabantu isibonelelo sikahulumeni. IJaji uBernard Ngoepe, lathola ukuthi indlela yokuziphatha kwalo mholi yaba nobudedengu nokungaqikeleli, labe seliyalela ukuba akhokhe izindleko zecala. UDlamini wakhokha uR650, 000 enhlanganweni eyamfaka enkantolo. Wayiswa enkantolo ngumqondisi kwezokushushisa eGauteng. THOLA UDABA OLUPHELELE EPHEPHENI LAKUSASA!