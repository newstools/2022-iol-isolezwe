INKANTOLO eNkulu eMgungundlovu ithi iSilo uMisuzulu saqokwa ngendlela efanele ukuba sithathe isihlalo sobukhosi esasala kuyise okhotheme. Umbango ngamafa eSilo uqale emuva kokukhothama kwaso salandela wuNdlunkulu Mantfombi Dlamini-Zulu waKwaKhangelamankengane nongunina weSilo. UMntwana uMbonisi Zulu wayefake isicelo sokuthi inkantolo ivimbe ukugcotshwa kweSilo uMisuzulu. Kuthiwa wasifaka lesi sicelo emuva kokusabalala kwemibiko ethi iSilo sasizogcotshwa ngoDisemba odlule. IJaji Mjabuliseni Madondo usho lokhu ekhipha isinqumo odabeni lwaseNdlunkulu olumayelana nombango wamafa eSilo uZwelithini kaBhekuzulu. "UMntwana uMbonisi wayefake isicelo esincike kwinzwabethi. Usuku lwangoDisemba 3 lwafika lwedlula kodwa akukaze kugcotshwe iSilo." Kusho iJaji Madondo. Liqhube lathi libona kufanele lukhulunywe udaba lwesihlalo ngoba yilona oludala udungunyane eNdlunkulu. IJaji lithe akukho sicelo esifakiwe esithinta umbango wesihlalo sobukhosi kodwa indaba ingodaba lwamafa eSilo. IJaji Madondo lithe uMntwana uSimakade wakuchithwa  ukuphakanyiswa kwakhe komunye wemihlangano yaseNdlunkulu. Ijaji liveze ukuthi yalandelwa ngokuphelele inqubo yesintu yokuqokwa kweSilo. “UMntwana uMangosuthu Buthelezi unguNdunankulu weSizwe sakwaZulu waveza ukuthi kwabizwa umhlangano womndeni waseNdlunkulu owahanjelwa ngamalungu angu-140. UMntwana uMbonisi noMntwana uThembi bamenywa kulo mhlangano kodwa abafikanga, bathumela incwadi yokuxolisa,” kusho iJaji uMadondo. Uthi uMntwana uMangosuthu wayichaza inqubo yokukhethwa kweSilo ngaphambi kokuba umhlangano uqale, wachaza nokuthi ngonjani uNdlunkulu okunguyena uthathwa njengozozala ezoba iSilo. @IsolezweNews #Zulu #Ndlunkulu isinqumo senkantolo kanje:1. Mayelana nodaba lwencwadi yefa, izomiswa ukugunyazwa kuze kuqulwe leli cala. Laba abafake isicelo banezinsuku ezingu-15 sokufaka isicelo esifanelekile kuze kuqulwe leli cala. pic.twitter.com/NhR9GuGNV1 @IsolezweNews #Zulu #Ndlunkulu Sichithiwe esokumiswa kokugcotshwa kwalowo okhonjwe njengozohola uZulu. @Khetha_sangweni vid pic.twitter.com/SsAfPHkf01 Ngokwesicelo sikaMbonisi sokumisa ukugcotshwa kweSilo, waba nehaba ngoba ezwe amahlebezi angalona iqiniso. Ngoba usuku okwakukhulungwa ngalo seludlulile kodwa inkantolo izokhipha isinqumo yenzela isizwe zakwaZulu sonkana. @IsolezweNews #Zulu #Ndlunkulu @Khetha_sangweni pic.twitter.com/PsW98x7b67 Inkantolo ithi uMntwana uMbonisi akakwazi ukuphikisana inqubo eyasetshenziswa kukhethwa uMntwana uMisuzulu ngoba wayengekho emhlanganweni ukhuluma ngenzwabethi. @IsolezweNews #Ndlunkulu #Zulu @IsolezweNews #Ndlunkulu #Zulu IJaji lithi kucacile ukuthi akekho obanga noMntwana uMisuzulu futhi ngoba noMntwana uSimakade waphumela obala ukuthi usembangweni. Ngaleyo ndlela isihlalo seSilo singesakhe ngokungenakuphikiswe @IsolezweNews #Ndlunkulu #Zulu Inkantolo isichithile isilelo sikaMntwana uMbonisi zokumisa nokuphikisa ukugcotshwa kukaMisuZulu. Uthi akekho obanga NoMntwana uMisuzulu kaZwelithini.