Alokhu engene njalo amazwi enduduzo ngokubulawa kowesilisa nomkakhe besekhaya labo eBrackenfell, eKapa. UWarren ongumfowabo womculi uCraig Lucas, nomkakhe u-Arlene Lucas bobabili abaneminyaka engu-37 badutshulwe babulawa ngeSonto ebusuku. Okhulumela umndeni uBrigette Brukman uthe bashaqeke kakhulu ngokwenzekile. “Umndeni uphatheke kabi ngalo mshophi osivelele. Sicela nisinike isikhathi siwumndeni njengoba sizama ukubhekana nokudlula emhlabeni kukaWarren no-Arlene,” kusho uBrukman. Okhulumela amaphoyisa uSergeant Wesley Twigg usiqinisekisile lesi sigameko. “Amaphoyisa aphuthume eSharon Crescent, eBrackenfell, ngabo-6.00 ebusuku lapho ethole khona owesilisa nowesimame beshonile benamanxeba okudutshulwa,” kusho uTwigg. UTwigg uthe kuboshwe umsolwa oneminyaka engu-15 okulindeleke ukuba avele enkantolo kuleli sonto.