 NONKULULEKO NHLAPO UMASIPALA waKwaMaphumulo uchome uphaphe lwegwalagwala abafundi abaphase ngamalengiso u-matric 2021, emcimbini waminyaka yonke, obusehholweni laKwaMaphumulo ngoLwesihlanu. Uhlu lwabafundi kusukela kobashaye emakhanda, lumi kanje; Amaphuphesizwe S - Ngubane Thandanani Thando, Mehlomlungu JS - Mathunzi Noziphiwo Jabulile, Jonase H - Ngobese Nokwanda, Vukile H- Nxumalo Aphelele Mnelisi, Tshutshutshu S - Ncengwa S'bongumusa, Amaphuphesizwe S - Ngidi Doctor Siqinisekiso, Vukile H - Chamane Mpendulo, Mbhekaphansi H - Gcwabaza Smelokuhle Misokuhle, Ukukhanyakwezwe Js - Phahla Samkelo kanti eMehlomlungu Js, kube uCele Wandile. USomlomo kaMasipala, uKhansela Musawenkosi Ngidi, uncome kakhulu abafundi ngokusebenza kwabo, waphakamisa ukuthi kubalulekile ukuthi babuye emakhaya bezotakula izindawo zangakubo. USomlomo uthe kungaba yisu elihle ukulandela ukufunda kwabo nokwalabo abaxhaswa phambilini, ukuze kubonakale ukuthi sebekuphi nempilo. “Kubalulekile ukubuyisela emphakathini, ningafundi bese niyosebenza emadolobheni amakhulu. Mhlawumbe nathi siwumasipala kumele sibhekelele kuqasha abafundi abafundiswa wumkhandlu uma kuvela amathuba emisebenzi,” kusho uNgidi. UNgidi ukhale kakhulu ngokwentuleka kwamakhono aqondene nezindawo zasemakhaya, wanxusa nabezemfundo ukuba bazame ukuhlelela izifundo ezihambisana nezemvelo nezolimo. “Ukhona umhlaba sinawo, sishoda ngabantu abazowusebenza. Sizimisele nokuxhasa izinhlangano ezinothando lokusebenza umhlaba, ikakhulukazi kwezolimo nemfuyo,“ kuqhubeka yena. Ubuye wabonga othisha, abazali nazo zonke izinhlaka ezibambisene nezikole ngokweseka abafundi, kwazise ukuthi unyaka odlule ubungelula ngenxa yeCovid-19. Izikole ezihambe phambili zimi kanje: Inhlokozi H - 100.0%, Ndukende S - 100.0%, Jonase H - 100.0%, Sikhonjwa SS - 100.0%, Thandayiphi JS - 100.0%, Siphinhlanhla H - 100.0%, Mbhekaphansi H - 98.3%, Mehlomlungu JS - 98.2%, Tshutshutshu S - 97.6%, Ukukhanyakwezwe Js - 93.1% Kubuye kwaklonyeliswa nezikole ezenze kangcono kulo nyaka uma kuqhathaniswa nodlule; IJonase H isuke ku-35.7%, yayohlala ku-100% IQwabe S isuke ku-26.2%, yayohlala ku-84.3% INgcolosi S yona yayihleli ku-36.1%, kulokhu ithole 87.3% IMangcengeza JS yayithole 50% kulokhu ithole 89.5%, kuvalwe ngeNkonjane S eyayithole u-55.6%, kulokhu ithole 91.7%.  