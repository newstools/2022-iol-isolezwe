ISABALALE ezinkundleni zokuxhumana i-video ebonisa abantu bephuza futhi kugcwele utshwala emotweni yophiko lweDurban Solid Waste (DSW) kuMasipala weTheku. I-video ibonisa umshayeli nabanye abasebenzi, abanye abebegqoke imifaniswano kamasipala bephuza emotweni. Okhulumela uMasipala weTheku uMusawakhe Mayisela uveze ukuthi umshayeli wemoto ebonakala kule video ubekwe amacala okungaziphathi kahle. “Umasipala ukugxeka kakhulu okubonalaka kule video futhi isenzo esingesihle neze. Umshayeli ubekwe amacala okungaziphathi kahle nokudicilela phansi isithunzi sedolobha. UMayisela unxusa umphakathi ukuba ubikele umasipala nganoma yisiphi isenzo esenziwa abasebenzi. “Izimoto zikamasipala kumele zisize umphakathi ngezidingo ezifanele,“ kuqhuba uMayisela. Sigxekwe kakhulu isenzo sabasebenzi bakwamasipala weTheku betholakala notshwala emotweni yoMkhandlu. @IsolezweNews pic.twitter.com/oW8yEDrEFC